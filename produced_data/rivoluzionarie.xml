<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0" xmlns:viaf="https://viaf.org/viaf/">
   	
   <body id="DOrazio_epub-7" lang="it-IT" xml:lang="it-IT">
      		
      <div type="chapter" n="7?">
         			
         <head class="Titolo_1" id="_idParaDest-21"><ref id="_idTextAnchor020"/>Rivoluzionarie.</head>
			<p>XIX secolo</p>

		<div type="paragraph" n="1">         			
         	<p>I risultati eccezionali ottenuti dalla <persName ref="RCarriera">Carriera</persName> e dalla <persName ref="AKauffmann">Kauffmann</persName> nel corso del XVIII
            secolo sono senza dubbio il frutto della loro caparbietà e di un’ambizione fuori dal
            comune. Si sono imposte sul mercato, hanno trovato spazio nelle corti europee e raccolto
            l’attenzione delle istituzioni, che si sono servite del loro talento trattandole al
            pari dei colleghi maschi. Sono state donne autorevoli, giunte al successo senza dover
            abdicare alla propria posizione sociale: hanno lavorato, rispettando il decoro e le
            regole che il loro tempo impone alla pittura e alle donne. Per emergere hanno fatto
            affidamento sulla capacità di relazione e sul sostegno di uomini che hanno riconosciuto
            i loro meriti. In Italia, non sarebbe potuto accadere altrimenti.
         	</p> 
         			
         	<p>Se fossero state ragazze terribili, pronte a dare scandalo e fossero state sulla bocca
            di tutti per la propria condotta ambigua, la società italiana le avrebbe espulse,
            senza permettere loro alcun ruolo pubblico. A guardar bene, anche quelle ragazze considerate
            terribili – come <persName ref="AGentileschi">Artemisia</persName> o <persName ref="PdeRossi">Properzia de’ Rossi</persName> –, che in vita si sono trovate a
            dover difendere la propria reputazione, hanno poi dovuto capitolare e rientrare nei
            ranghi di una vita matrimoniale decorosa per poter raggiungere il successo e una stima
            professionale dignitosa. Condizione ben diversa da quella dei colleghi maschi, che
            spesso – se guardiamo ad esempi eclatanti come quello di <persName ref="Caravaggio">Caravaggio</persName>o – devono parte
            della fama proprio ad un’indole refrattaria al rispetto delle regole.
         	</p> 
         			
         	<p>Se allarghiamo l’orizzonte alle esperienze di pittrici che vivono nel XVIII secolo
            in altri paesi europei, ci accorgiamo che la situazione è piuttosto diversa.
         	</p> 
         			
         	<p>Prendiamo il caso di <persName ref="MMoser">Mary Moser</persName> (1744-1819), che incrocia la carriera di <persName ref="AKauffmann">Angelica
            Kauffmann</persName> a Londra, quando nel 1768 è l’unica altra donna ad apporre la propria firma
            sotto l’atto di fondazione della Royal Academy of Arts. Oggi è più conosciuta per
            lo scalpore scatenato dai suoi comportamenti che per le opere che ha prodotto, peraltro
            pregevoli.
         	</p> 
         			
         	<p>Fortemente miope, <persName ref="MMoser">Mary</persName> dipinge con il naso appiccicato alla tela. Ai limiti del paradosso,
            questo difetto si dimostra piuttosto vantaggioso: i fiori e le piante in cui si specializza
            sono tra i più meticolosi della sua epoca. L’accuratezza del suo lavoro le permette
            di esporre ininterrottamente dipinti alla Society of Arts dal 1760 al 1768, opportunità
            che le consente di guadagnarsi la reputazione di principale pittrice di nature morte
            floreali in Gran Bretagna. Il suo coinvolgimento nella nascita dell’accademia reale
            è dovuto senza dubbio all’influenza esercitata da suo padre, l’incisore Georg-Michael
            <persName ref="MMoser">Moser</persName>, ma anche il suo lavoro deve aver convinto i fondatori ad ammetterla in quella
            ristrettissima cerchia di artisti. Tuttavia, la ragazza rischia di compromettere la
            sua posizione per un affare di cuore cui non riesce a resistere. Brillante, attiva
            e vivace, <persName ref="MMoser">Mary</persName> non è immune alla potente attrazione che esercita su di lei un bel
            giovane artista che giunge dal continente nel 1764: si chiama <persName ref="JHFussli">Johann Heinrich Füssli</persName>.
         	</p> 
         			
         	<p>Ha tre anni più di lei, ama dipingere il lato oscuro della mente, i tormenti delle
            donne, incubi che danno vita a figure mostruose. È arrivato a Londra attirato da una
            vita culturale vivacissima, animata dalla presenza di tanti artisti, di case d’aste,
            case editrici e prestigiosi teatri. Finora si è accostato alla pittura da dilettante,
            ma le relazioni che instaura con alcuni pittori di grido, come <persName ref="JReynolds">Joshua Reynolds</persName>, lo
            convincono ad abbracciare la professione di pittore.
         	</p> 
         			
         	<p><persName ref="JHFussli">Füssli</persName> – un bel viso virile – è un conversatore intelligente e arguto, ed esercita
            una profonda impressione sui cuori e sulle menti delle donne. Uno di quei cuori appartiene
            a <persName ref="MMoser">Mary Moser</persName>, che rimane affascinata da questo artista talentuoso e intelligente.
            È lei a cercarlo e a desiderare di trascorrere più tempo possibile con lui. Il ragazzo
            – perché all’epoca ha circa venticinque anni – non fa molto per dissuaderla. Non sappiamo
            quanto i due si siano amati, ma nel 1770 alla prima occasione – circa un anno dopo
            l’inizio della relazione –<persName ref="JHFussli">Füssli</persName> compie un gesto che induce a sospettare che non
            sia molto coinvolto: non si lascia sfuggire la possibilità di un viaggio in Italia
            da solo. Lascia <persName ref="MMoser">Mary</persName> con la promessa di tornare presto, ma il suo viaggio di formazione
            si prolunga per quasi dieci anni. Sebbene a quel tempo non sia ritenuto prudente che
            una giovane donna sola scriva ad un uomo che non sia membro della sua famiglia, durante
            i primi due anni di lontananza la pittrice gli invia lettere d’amore appassionate.
            Rimane attaccata all’illusione che possa ancora interessare al collega, il quale risponde
            con frasi formali, senza alcun trasporto. Per sua fortuna, il distacco non la dissuade
            dall’esercizio del suo mestiere, che nel frattempo le riserva diverse soddisfazioni.
         	</p> 
         			
         	<p>In quegli anni, il suo talento nel dipingere fiori in modo così naturale e accurato
            attira l’attenzione della <persName ref="CofMecklenburgStrelitz">regina Charlotte</persName>, che condivide con l’artista un avido interesse
            per la botanica. <persName ref="MMoser">Mary</persName> viene assunta dalla famiglia reale per insegnare alla <persName ref="CofMecklenburgStrelitz">regina Charlotte</persName>
            e alle sue figlie il disegno e la pittura. Nasce una sorta di amicizia tra la pittrice
            e la sovrana, che in breve tempo sfocia nella commissione del progetto più complesso
            e prestigioso della sua carriera.
         	</p> 
         			
         	<p>Nel 1792, re Giorgio III acquista la tenuta di Frogmore nel Berkshire come rifugio
            di campagna privato per sua moglie. A due passi dal castello di Windsor, in quella
            dimora le dame di corte possono godere dei loro passatempi preferiti: leggono, ricamano,
            disegnano e dipingono, soprattutto piante. Nell’ambito dei lavori di ristrutturazione
            della magione, Charlotte ordina a <persName ref="MMoser">Mary Moser</persName> la decorazione di una delle nuove stanze
            che sarebbero state aggiunte alla residenza. Situata nel padiglione sud, la sala dovrà
            presentarsi come un pergolato ricco di fiori e piante, un pezzo del giardino penetrato
            all’interno delle mura. <persName ref="MMoser">Mary</persName> prenderà a modello le essenze coltivate dalla regina
            e rivestirà le pareti delle sue immagini precise e accurate, fino al soffitto. Sarà
            ricompensata con 900 sterline, per un impegno di circa un anno: una cifra da capogiro.
         	</p> 
         			
         	<p>Oltre al denaro, questo lavoro imponente procura alla <persName ref="MMoser">Moser</persName> la distrazione dai suoi
            problemi di cuore e le permette di affermarsi come una delle artiste inglesi più prestigiose
            del tempo.
         	</p> 
         			
         	<p>Ma <persName ref="MMoser">Mary</persName> è imprevedibile. Chi si aspetta che dopo l’impresa di Frogmore si avvii ad
            ottenere incarichi altrettanto prestigiosi, deve ricredersi. Quel murale è l’ultima
            grande commissione. Il 23 ottobre 1793, subito dopo aver concluso il lavoro, si sposa.
            Ha 49 anni e decide di ritirarsi dall’attività di pittrice professionista. Non riesce
            a sostenere la pressione della critica e la precarietà insita nel mestiere. Eppure
            il suo non sembra un matrimonio d’amore, piuttosto di convenienza.
         	</p> 
         			
         	<p><persName ref="MMoser">Mary</persName> sposa il capitano <persName ref="HLloyd">Hugh Lloyd</persName>, al secondo matrimonio: un uomo arrivato e sicuro
            di sé, che nove anni dopo la loro unione non si oppone ad un viaggio della moglie
            ai limiti della decenza. La <persName ref="MMoser">Moser</persName> lascia Londra, senza il marito, per un tour di sei
            mesi alla ricerca di paesaggi inglesi da abbozzare, con l’esuberante artista <persName ref="RCosway">Richard
            Cosway</persName>. Il pittore, membro della Royal Academy, si è recentemente separato dalla moglie.
            È un artista di talento, protagonista di discreto successo, ma è anche un noto donnaiolo
            e libertino. Sebbene <persName ref="MMoser">Mary</persName>, che ormai usa solo il cognome Lloyd, sia una signora sposata
            da quasi dieci anni, questo fatto non sembra costituire per l’uomo un deterrente all’espressione
            palese del suo interesse erotico per la sua compagna d’avventura. Entrambi tengono
            un blocco di schizzi e lui riempie il suo con una serie di bozzetti salaci sulle loro
            attività sessuali e sull’ammirazione per la natura audace di <persName ref="MMoser">Mary</persName>, abile e reattiva
            in ogni circostanza. La reazione dei rispettivi coniugi rispetta il perbenismo della
            società aglosassone dell’epoca. Sebbene la relazione di <persName ref="MMoser">Mary</persName> e <persName ref="RCosway">Cosway</persName> diventi presto
            un segreto di Pulcinella, Maria Cosway la ignora, come ha fatto con molti altri peccatucci
            di suo marito. Il capitano <persName ref="HLloyd">Lloyd</persName>, da par suo, decide di girare la testa altrove: al
            suo ritorno, <persName ref="MMoser">Mary</persName> è accolta in casa e vive serenamente con lui per il resto della
            vita. Il fuoco dello scandalo si spegne sotto il soffio delle convenzioni, cui la
            coppia si adegua cercando una nuova serenità.
         	</p> 
         			
         	<p>La pittrice continuerà a dedicarsi ai suoi fiori per diletto, prendendo in mano il
            pennello ogni giorno, per il puro piacere di dipingere, senza affacciarsi più sulla
            scena professionale pubblica. Neanche un ictus che la colpisce a sessantasette anni
            la ferma. In mancanza di una relazione appassionante, la pittura resta l’unica attività
            che riesca ad assorbire il suo entusiasmo. <persName ref="MMoser">Mary</persName> conserva l’energia di una donna coraggiosa,
            capace di non reprimere le proprie emozioni e seguire il cuore, sfidando regole e
            gerarchie. Resta una pioniera della libertà femminile, in largo anticipo rispetto
            a certe meravigliose donne che vivranno gli effetti delle rivoluzioni politiche e
            sociali nel secolo successivo.
         	</p> 
         			
		</div>
		<div type="paragraph" n="2">
			<head class="Titolo_2" id="_idParaDest-22"><hi rend="italic"><ref id="_idTextAnchor021"/>Gli abiti di <persName ref="EVigeeLeBrun">Élisabeth Vigée-Le Brun</persName> (1755-1842)</hi></head>
         			
         	<p>Spostiamoci in Francia, per analizzare come cambiano qui le sorti delle artiste tra
            la fine del Settecento e l’Ottocento. È un periodo estremamente fertile per la nazione,
            che gradualmente sottrarrà all’Italia il primato di centro culturale d’Europa. Da
            Parigi prendono l’avvio alcune tra le rivoluzioni intellettuali più profonde della
            storia, dall’esordio dell’Illuminismo con l’<hi rend="italic">Encyclopédie</hi> di <persName ref="DDiderot">Diderot</persName> e <persName ref="JleRonddAlembert">d’Alembert</persName> alle conseguenze della caduta dell’<hi rend="italic">Ancien Régime</hi> nel 1789.
         	</p> 
         			
         	<p>C’è una donna che attraversa questo controverso periodo, affermandosi prima come ritrattista
            di corte per poi assistere alla caduta di un intero sistema sociale e riemergere indenne
            dall’abisso della Rivoluzione francese dopo aver percorso il continente da pittrice
            affermata. Un’artista dalla mano raffinata, che produce i ritratti più realistici
            mai visti fino ad allora, oggetti del desiderio di nobili e borghesi: <persName ref="EVigeeLeBrun">Élisabeth Vigée-Le
            Brun</persName>:
         	</p> 
         			
         	<q>cercavo di conferire alle donne che dipingevo l’atteggiamento e l’espressione del
            loro carattere; quelle che ne erano prive, e si vedeva, le ritraevo sognanti. E tutto
            induce a credere che ne fossero contente, perché non ero in grado di soddisfare tutte
            le richieste. Per dirla in breve, ero di moda<ref target="#note_1" id="noteXref_1">1</ref>.
         	</q> 
         			
         	<p>Il suo formidabile successo è così trascinante da procurarle l’invito di <persName ref="MAntoniette">Maria Antonietta</persName>
            d’Austria. Nel 1779 la regina di Francia l’accoglie a Versailles per affidarle uno
            dei suoi ritratti più intimi.
         	</p> 
         			
         	<q>La ritrassi in un abito di raso con due grandi intelaiature laterali sui fianchi e
            con in mano una rosa<ref target="#note_2" id="noteXref_2">2</ref>.
         	</q> 
         			
         	<p>È probabile che questa effigie risponda al tentativo di scacciare i malumori che i
            suoi comportamenti cominciano a far serpeggiare tra il popolo, favorendo una sua immagine
            più familiare, lontana dalla pompa dei gioielli e degli abiti da cerimonia. Il dipinto
            segna l’inizio di una lunga collaborazione tra la pittrice e la sovrana, da cui scaturiranno
            più di trenta ritratti della regina. Per ironia della sorte, quel gesto contribuisce
            ad avvicinare <persName ref="EVigeeLeBrun">Élisabeth</persName> a <persName ref="MAntoniette">Maria Antonietta</persName>, ma l’allontana dalla comunità artistica
            francese. A pochi giorni dall’esordio presso il Salon des Artistes del 1783, è costretta
            a ritirare il suo quadro. Il mondo dell’arte ufficiale si chiude a qualsiasi tentativo
            di innovazione, anche minimo. Per la prima volta un’artista al servizio dei reali
            si permette di non rispettare l’etichetta e si abbandona alla confidenza dei rapporti
            umani, trascurando qualsiasi dovere imposto dalla gerarchia. Per i critici francesi
            è un gesto inaccettabile, che non restituisce la regalità di <persName ref="MAntoniette">Maria Antonietta</persName>. Solo
            una donna avrebbe potuto farlo. Un’artista coraggiosa, capace di tradurre in immagine
            la verità di uno sguardo e di una posa, senza il filtro del protocollo.
         	</p> 
         			
         	<p>Quello di <persName ref="EVigeeLeBrun">Élisabeth</persName> resterà l’unico ritratto disadorno di <persName ref="MAntoniette">Maria Antonietta</persName>: d’ora
            in avanti la regina apparirà soltanto in abiti sontuosi, circondata dal lusso della
            corte. La pittrice ha aperto un varco nella finzione dei ritratti ufficiali, avventurandosi
            sulla strada delle espressioni e degli atteggiamenti «naturali». Nel 1787 commetterà
            lo stesso errore. Questa volta la protagonista del dipinto è lei stessa, che si mostra
            con la figlia tra le braccia. La scena deriva direttamente dalla <hi rend="italic">Madonna della seggiola</hi> di Raffaello. Mentre nel corso dei secoli le pittrici si erano autoritratte con l’obiettivo
            di dimostrare il loro ruolo di donne eleganti e ben educate, di professioniste sedute
            al cavalletto con la tavolozza in mano o alle prese con uno strumento musicale, <persName ref="EVigeeLeBrun">Vigée-Le
            Brun</persName> decide di insistere sul suo ruolo di madre. La paura di non essere presa in seria
            considerazione come artista sembra non sfiorarla affatto. Compone una scena tenera,
            dai forti legami con la tradizione, che però stravolge con un dettaglio inedito: lei,
            la mamma, sorride mostrando i denti. Un vero affronto al decoro<ref target="#note_3" id="noteXref_3">3</ref>.
         	</p> 
         			
         	<p>A quel punto si ripete una scena cui abbiamo assistito già tante volte. Dai colleghi
            maschi parte una serie di operazioni per screditarla e costringerla a rientrare nei
            ranghi della pittura tradizionale. Alle artiste di talento non sono concessi gli stessi
            esperimenti che si permettono ai pittori. Il Salon minaccia di arrestarla perché la
            donna lavora da quindici anni senza licenza. Solo chi è membro di un’accademia ha
            diritto a svolgere il mestiere della pittura, ma per una donna è ben difficile entrare
            nell’Académie Royale. Dal 1770 vige il limite di ammissione solo a quattro pittrici.
            Due sono già iscritte – <persName ref="AVallayerCoster">Anne Vallayer-Coster</persName> e <persName ref="ALabilleGuiard">Adélaïde Labille-Guiard</persName> – e il direttore
            <persName ref="JBMPierre">Jean-Baptiste-Marie Pierre</persName> non ha alcuna intenzione di ammetterne altre. Non solo
            per una questione di genere, ma anche per il rispetto dei ranghi sociali: un’artista
            come <persName ref="EVigeeLeBrun">Vigée-Le Brun</persName>, con l’aggravante delle sue umili origini, non ha alcuna speranza
            di potervi entrare. Soltanto l’intervento dei reali in persona riesce a smuovere le
            acque e procura a <persName ref="EVigeeLeBrun">Élisabeth</persName> la tanto agognata iscrizione all’Académie Royale di Francia.
            Peccato che accada pochi anni prima che la Rivoluzione sconvolga la Francia e costringa
            la donna a rivedere i suoi piani.
         	</p> 
         			
         	<p>A metà settembre del 1789 i primi colpi di cannone dentro le mura di Parigi la colgono
            mentre sta lavorando al ritratto della celebre Madame Du Barry, l’ultima grande favorita
            di re Luigi XV, tessitrice di intrighi e cospirazioni, che pare reagisca alle bombe
            con inconsapevole ironia esclamando: «Se Luigi XV vivesse, certamente tutto ciò non
            accadrebbe»<ref target="#note_4" id="noteXref_4">4</ref>.
         	</p> 
         			
         	<p>Ma <persName ref="EVigeeLeBrun">Élisabeth</persName> è una donna con i piedi per terra. Non ci vuole molto perché capisca
            la gravità della situazione: da giorni sente la pressione di chi la critica per aver
            superato senza ritegno i limiti imposti dalle differenze di classe fino a diventare
            la ritrattista dell’odiata regina. Poco importa che questo suo successo sia dovuto
            al talento. La sera del 5 ottobre dello stesso anno, il giorno in cui le donne di
            Parigi sono in piazza a guidare la folla alla conquista di Versailles, si traveste
            da popolana, prende con sé la figlia <persName ref="JLeBrun">Julie</persName> e i suoi strumenti di lavoro, e lascia
            di nascosto la capitale su una diligenza pubblica, aiutata in questa impresa dal suo
            amico e collega <persName ref="HRobert">Hubert Robert</persName>. Destinazione: l’Italia, prima tappa di un esilio che
            sarebbe durato dodici anni<ref target="#note_5" id="noteXref_5">5</ref>. Da quel momento, nelle sue lettere non parla più «di cene greche, di commedie, ma
            di giorni di angoscia e di paura»<ref target="#note_6" id="noteXref_6">6</ref>. 
         	</p> 
         			
         	<p>Se spostarsi per una donna sola non è consigliabile, ancor più complicato è affrontare
            un viaggio senza averlo programmato e, soprattutto, con pochi soldi, una bambina piccola
            e una valigia riempita in fretta e furia.
         	</p> 
         			
         	<p>La donna non si scoraggia e inizia un itinerario che ben presto perde i contorni della
            fuga e si trasforma in una sorta di Grand Tour. La sua fama la precede in ogni città
            dove decide di soggiornare. Lontana da un marito donnaiolo e giocatore d’azzardo,
            finalmente libera dalle convenzioni nobiliari, <persName ref="EVigeeLeBrun">Élisabeth</persName> conquista la sua indipendenza.
         	</p> 
         			
         	<p>Come prima tappa si ferma a Torino, ospite di Carlo Antonio Porporati, dove viene
            accolta dai Savoia, ma la situazione le ricorda fin troppo quei meccanismi cortigiani
            da cui è finalmente riuscita ad allontanarsi: decide allora di partire alla scoperta
            dell’Italia. Si stabilisce così a Bologna, Firenze, Roma, Napoli, Milano, Venezia,
            dove non smette mai di lavorare. Tutti vogliono farsi ritrarre dalla <persName ref="EVigeeLeBrun">Vigée-Le Brun</persName>.
            Ben presto si rende conto che la precaria situazione della Francia non troverà presto
            una soluzione. Parte allora alla volta di Vienna dove vive fino all’estate del 1795.
            È poi la volta della Russia, dove giunge al cospetto dell’<persName ref="CtheGreat">imperatrice Caterina II</persName>,
            che le ordina i ritratti delle nipoti Alexandra ed Elena: 
         	</p> 
         			
         	<q>Le dipinsi insieme, mentre reggevano e guardavano il ritratto dell’imperatrice, abbigliate
            in tuniche alla greca, con molta semplicità e modestia. Fui dunque piuttosto stupita
            quando Zuboff, il favorito, mi disse che Sua Maestà era scandalizzata per come avevo
            vestito nel mio quadro le granduchesse. Credetti a quella insinuazione, per cui mi
            premurai di sostituire le tuniche con i vestiti che indossavano le principesse e di
            coprir loro le braccia con tristi mezzemaniche. In verità l’imperatrice non aveva
            fatto alcun commento<ref target="#note_7" id="noteXref_7">7</ref>.
         	</q> 
         			
         	<p>L’invidia la perseguita.	</p> 
         			
         	<p>Appena terminati i ritratti delle giovani granduchesse, arriva l’ordine per quello
            della granduchessa Elizabetta.
         	</p> 
         			
         	<q>Era una donna semplicemente stupenda; non avrei voluto dipingere una figura tanto
            celestiale in abiti normali, mi sarebbe, piuttosto, piaciuto rappresentarla in un
            quadro di ambientazione storica con Alessandro [suo marito, <hi rend="italic">N.d.A.</hi>], tanto i lineamenti di entrambi erano nobili e regolari. Ma quello che mi era accaduto
            con i ritratti delle granduchesse mi sconsigliò di abbandonarmi al mio estro, così
            la dipinsi in piedi, in un sontuoso abito di corte, mentre stava sistemando i fiori
            in una <hi rend="italic">corbeille</hi> [cesta, <hi rend="italic">N.d.A.</hi>]. [...] La granduchessa non tardò ad apparire, vestita di una tunica bianca; era
            Psiche. Quando terminai il suo grande ritratto, me ne commissionò un altro per sua
            madre, in cui la dipinsi con uno scialle viola, trasparente, appoggiata a un cuscino<ref target="#note_8" id="noteXref_8">8</ref>.
         	</q> 
         			
         	<p><persName ref="EVigeeLeBrun">Élisabeth</persName> pone un’attenzione estrema alle pieghe degli abiti femminili e alle chiome.
            Forse per via del lavoro della madre, acconciatrice a corte francese, prima di mettere
            mano al pennello la pittrice sistema le vesti, i cappelli e le mani delle sue modelle.
         	</p> 
         			
         	<p>Questo straordinario successo è oscurato da alcuni episodi che rattristano la vita
            privata della pittrice. Quando nel 1802 può finalmente far ritorno in Francia, Élizabeth
            rientra da sola. Sua figlia <persName ref="JLeBrun">Julie</persName> sceglie di restare in Russia, dove ha sposato un
            uomo contro il parere della madre. Il loro tenero abbraccio si è trasformato in un
            conflitto aperto, che non si ricomporrà mai, fino alla morte precoce della ragazza.
            
         	</p> 
         			
         	<p>L’accoglienza a Parigi è straordinaria. La sera stessa del suo arrivo partecipa ad
            un concerto, dove viene salutata dagli applausi del pubblico e dai colpi d’archetto
            dei violinisti. Ma appena ha il tempo di guardarsi intorno, capisce che non è rimasto
            nulla della Francia che aveva lasciato. Nemmeno il marito è più disponibile a sostenere
            il suo lavoro. Sarà proprio lui, forse per liberarsene, a spingerla verso una nuova
            partenza. Raggiunge le coste inglesi: un nuovo mondo, una nuova società e un nuovo
            modo di vivere che le fanno ben presto rimpiangere la sua cara patria. Della corte
            anglosassone scrive:
         	</p> 
         			
         	<q>Per quanto grande e bella sia Londra, offre alla curiosità di un’artista minor alimento
            di Parigi e delle città italiane. Certo, anche in Inghilterra si trovano molti preziosi
            oggetti d’arte, ma sono generalmente in possesso di ricchi privati, e ornano i loro
            castelli in campagna e in provincia. All’epoca di cui parlo, Londra non aveva musei
            di pittura. [...] Le domeniche a Londra sono tristi quanto il clima. Nessun negozio
            aperto, nessuno spettacolo, né balli, né concerti. Un profondo silenzio regna ovunque<ref target="#note_9" id="noteXref_9">9</ref>.
         	</q> 
         			
         	<p>Per affrontare la noia, apre il suo appartamento londinese a ricevimenti e conversazioni,
            nel disperato tentativo di rivivere il <hi rend="italic">beau monde</hi> della Parigi prerivoluzionaria. Nelle sue lettere si intuisce il desiderio di dimenticare
            il dolore profondo per la lontananza di sua figlia e per un matrimonio non riuscito.
            Questo idillio si interrompe bruscamente quando viene a sapere del ritorno a Parigi
            di sua figlia: l’amore materno vince su tutto e decide all’improvviso di anticipare
            il suo rientro in Francia. È in questo periodo che la famiglia Bonaparte le commissiona
            il ritratto della sorella dell’imperatore, <persName ref="CBonaparte">Caroline Murat</persName>.
         	</p> 
         			
         	<q>Sarebbe impossibile descrivere tutte le contrarietà e tutti i tormenti che dovetti
            sopportare per quel ritratto. Innanzi tutto, alla prima seduta, vidi arrivare Madame
            <persName ref="CBonaparte">Murat</persName> con due cameriere che dovevano pettinarla mentre io l’avrei dipinta. Quando
            le feci osservare che mi sarebbe stato impossibile cogliere i suoi lineamenti in condizioni
            simili, accettò di mandar via le due cameriere [...]. Spesso l’aspettavo invano, il
            che mi spazientiva da non dire, e l’intervallo tra le sedute era così lungo che le
            capitò di cambiare pettinatura. I primi giorni, ad esempio, portava riccioli che le
            ricadevano sulle gote, e così la ritrassi, ma poi quell’acconciatura passò di moda,
            e a una seduta successiva si presentò pettinata in modo completamente diverso, per
            cui fui costretta a cancellare i riccioli che avevo dipinto sulla fronte e a sostituire
            le perle, che formavano un <hi rend="italic">bandeau</hi>, con dei cammei<ref target="#note_10" id="noteXref_10">10</ref>.
         	</q> 
         			
         	<p>Ma tutto questo è nulla a confronto con la gioia di sapere che il suo esilio è finalmente
            finito. <persName ref="EVigeeLeBrun">Élisabeth</persName> si sente nuovamente a casa: è una donna libera. Il suo salotto torna
            ad essere un punto d’incontro per artisti e intellettuali, con i quali tenta di immaginare
            cosa sarà della Francia dopo tali e tanti rivolgimenti.
         	</p> 
         			
         	<p>Ma la vita non è generosa con lei nemmeno in questo momento. Nel giro di pochi anni
            muore la figlia <persName ref="JLeBrun">Julie</persName>, che riesce appena a rivedere poco prima che esali l’ultimo
            respiro, perde l’amato fratello e si ritrova praticamente sola. Decide allora di abbandonare
            il pennello e dona al Museo del Louvre le opere migliori ancora in suo possesso.
         	</p> 
         			
         	<p>Nel giugno 1841, <persName ref="EVigeeLeBrun">Élisabeth</persName> viene colpita da un ictus durante un soggiorno a Louveciennes,
            a ovest di Parigi. Si riprende e in autunno, sebbene indebolita, torna a Parigi, dove
            muore il 31 marzo 1842. Sulla sua lapide, nel cimitero del borgo, compare un tondo
            che contiene una tavolozza e un pennello. Sotto, la scritta «Ici, enfin, je repose»
            («Qui, finalmente, io riposo»), la considerazione più giusta per una donna che non
            aveva mai trovato pace durante la sua vita, se non nella pittura.
         	</p> 
         			
         </div>
		<div type="paragraph" n="3"> 
			<head class="Titolo_2" id="_idParaDest-23"><hi rend="italic"><ref id="_idTextAnchor022"/>Le bestie di <persName ref="RBonheur">Rosa Bonheur</persName> (1822-1899)</hi></head>
         			
         	<p>La <hi rend="italic">Dichiarazione dei diritti dell’uomo e del cittadino</hi> del 1789 scaturita dalla Rivoluzione francese riconosce ad ogni individuo – a prescindere
            dal genere – il diritto insopprimibile «alla libertà, alla proprietà, alla sicurezza,
            alla resistenza all’oppressione»: ogni donna, proprio come ogni uomo, è libera delle
            proprie opinioni e scelte, garantita nell’integrità della persona e dei beni. In questo
            senso le figlie femmine non sono più svantaggiate nelle divisioni di successione né
            costrette per legge a compiere scelte di vita lontane dai propri desideri<ref target="#note_11" id="noteXref_11">11</ref>.
         	</p> 
         			
         	<p>Nel 1791 la drammaturga Olympe de Gouges traduce al femminile la Carta dei diritti,
            proclamando l’uguaglianza tra uomo e donna. Il concetto, che si osava esprimere soltanto
            in certi illuminati salotti privati o in libri destinati a quei pochi che avevano
            la possibilità e il tempo di leggere, diventa un’opinione di dominio pubblico, che
            suscita alzate di scudi e accende lotte politiche condotte con manifestazioni a cielo
            aperto. C’è la presenza capillare e tempestiva della stampa a prendere la difesa della
            donna, non solo i libri, c’è l’azione politica che mira a cambiare l’organizzazione
            dello Stato, non più soltanto le questioni di principio espresse in raffinati bestseller.
            È l’effetto dei princìpi filosofici dell’Illuminismo a mettere gli uomini di fronte
            all’interrogativo che due anni dopo la Rivoluzione strilla in prima pagina «La Mère
            Duchesne», un pamphlet nato proprio per difendere i nuovi diritti femminili: «Forse
            che mia madre non mi ha portato nel suo ventre come gli altri suoi figli?» gridano
            le donne francesi<ref target="#note_12" id="noteXref_12">12</ref>.
         	</p> 
         			
         	<p>È ovvio che questi princìpi faticheranno non poco a trasformarsi in comportamenti.
            L’onda del cambiamento travolgerà un ristretto numero di famiglie, per lo più inserite
            nel contesto urbano progressista, mentre la tradizione patriarcale persisterà a lungo
            nei piccoli borghi e nelle campagne. Ma è un fatto che le artiste figlie della Rivoluzione
            siano molto più disinvolte e sicure di sé rispetto alle colleghe del passato. Sono
            pronte a dare l’ultima spallata a quei pregiudizi che le hanno danneggiate per secoli,
            prendono il coraggio a due mani e provano a comportarsi come gli uomini, assumendosi
            il rischio di soccombere sotto la resistenza di una società lenta al cambiamento.
         	</p> 
         			
         	<p>Lentissima.	</p> 
         			
         	<p>Non c’è dubbio che il contributo delle pittrici sia stato fondamentale per spingere
            il vento del progresso sociale, come non ci stancheremo mai di affermare. Soprattutto
            in questo delicato frangente storico.
         	</p> 
         			
         	<p>Anche se l’Académie Royale des Beaux-Arts soltanto nel 1897 ammetterà le donne senza
            porre limiti al loro numero, gli artisti devono fare i conti con dei pericolosi talenti
            al femminile per tutto il XIX secolo. Le giovani allieve si insinuano nei loro atelier,
            li osservano per carpirne i segreti della tecnica e li superano spesso nei risultati.
            Ottengono premi, godono di altissime quotazioni, assumono il ruolo di promotrici e,
            diremmo oggi, di <hi rend="italic">opinion leaders</hi>. Un processo che matura inesorabile di generazione in generazione.
         	</p> 
         			
         	<p>In questo senso, possiamo considerare <persName ref="RBonheur">Rosa Bonheur</persName> un’artista pioniera, l’autrice
            di uno strappo profondo nei confronti dell’immagine che le pittrici erano riuscite
            a conquistarsi nel corso dei secoli più recenti. <persName ref="RBonheur">Rosa</persName> ama pubblicamente una donna,
            con cui intrattiene una relazione lunga oltre cinquant’anni, indossa abiti maschili
            in pubblico rischiando l’arresto e, soprattutto, affronta i colleghi uomini dipingendo
            molto meglio di loro soggetti che non sono mai stati alla portata del pennello femminile.
         	</p> 
         			
         	<p>Nasce nel 1822 nei pressi di Bordeaux e fin da bambina costringe il padre pittore
            a farle da maestro. Lui, irritato, cede alle richieste della figlia, anche se non
            vede affatto di buon occhio il suo impegno nell’arte. Soprattutto, non approva i suoi
            comportamenti trasgressivi, come il rifiuto di recarsi al Louvre per copiare i maestri
            antichi. <persName ref="RBonheur">Rosa</persName> preferisce mescolarsi agli animali nelle stalle, li osserva da vicino,
            li studia mentre scalciano e si dimenano. Li adora. In una fotografia compare bardata
            per una battuta di caccia accanto all’attore <persName ref="BBill">William Frederick Cody</persName>, più noto come
            <persName ref="BBill">Buffalo Bill</persName>. Quando scopre che la sua compagnia sta arrivando in Francia per uno
            spettacolo, il <hi rend="italic">Wild West Show</hi>, gli va incontro per disegnare, dal vero, bisonti, cavalli da rodeo e persino indiani
            Lakota. Da parte sua, Bill spera che la pittrice possa dipingere il suo ritratto,
            cosa che avviene con grande soddisfazione di entrambi. Nonostante un oceano di differenze,
            l’artista e l’avventuriero del Far West si divertiranno a discutere delle arti e dell’amore
            per la natura, attraverso un dialogo che si trasformerà in una solida amicizia.
         	</p> 
         			
         	<p>Quanto siamo distanti dai salotti tutti pizzi e argenterie che hanno frequentato le
            pittrici del Settecento!
         	</p> 
         			
         	<p>La nuova generazione post-rivoluzionaria ama sporcarsi le mani nell’agone più rovente,
            se questo significa poter dipingere immagini sublimi. È disposta anche ad andare contro
            la legge, se questa le impedisce di vestirsi come meglio crede. La <persName ref="RBonheur">Bonheur</persName> dovrà persino
            difendersi dalle accuse di usare un abito maschile per il solo desiderio di provocare
            indignazione.
         	</p> 
         			
         	<q>Se ritenessi che i pantaloni fossero adatti al mio sesso mi sarei disfatta delle gonne,
            ma non è così; e nemmeno ho mai consigliato alle mie consorelle di indossare abiti
            maschili nella quotidianità. Quindi, se mi vedete vestita in questo modo, non è per
            farmi notare, come tentano di fare molte altre donne, ma solo per agevolare il mio
            lavoro. Non dimenticate che per un periodo ho trascorso interi giorni nei mattatoi.
            Bisogna amare davvero la propria arte per vivere in mezzo a pozze di sangue [...].
            Anche i cavalli mi affascinano e qual è il posto migliore per studiare questi animali
            se non la fiera, in mezzo agli escrementi? Non potevo non rendermi conto che gli abiti
            femminili erano una vera seccatura. Questo è il motivo per cui ho deciso di chiedere
            al prefetto di polizia l’autorizzazione a usare abiti maschili. Ma quello che indosso
            non è altro che la mia tenuta da lavoro. Le osservazioni degli sciocchi non mi hanno
            mai turbata. Anche Nathalie [la sua compagna, <hi rend="italic">N.d.A.</hi>] ci ride su. Vedermi vestita da uomo non la turba affatto, ma se la cosa vi dà il
            minimo pensiero, non avrei alcuna difficoltà a mettermi una gonna, visto che ho un
            assortimento completo di abiti femminili nel mio armadio<ref target="#note_13" id="noteXref_13">13</ref>.
         	</q> 
         			
         	<p>L’opera che segna la sua definitiva e incontrovertibile affermazione pubblica è proprio
            <hi rend="italic">Il Mercato dei cavalli</hi><ref target="#note_14" id="noteXref_14">14</ref>,<hi rend="italic"> </hi>che al Salon del 1853 riceve un plauso unanime, riuscendo a lasciare la giuria quasi
            senza parole per definire la forza di quegli animali che si impongono all’osservatore
            con un’energia potente e un’anatomia realistica. Quel quadro le è costato fatica e
            umiliazioni. Per un anno e mezzo si è dovuta fingere uomo per accedere al mercato
            dei cavalli di Parigi senza richiamare l’attenzione e rischiare di essere cacciata
            come un’intrusa. Ma ne è valsa la pena: la <persName ref="RBonheur">Bonheur</persName> ottiene il diritto perenne all’ammissione
            in quella che resta la platea ufficiale per gli artisti. Al pari di <persName ref="JLDavid">David</persName> e <persName ref="GCourbet">Courbet</persName>,
            diventa un’istituzione francese, una pittrice intoccabile. 
         	</p> 
         			
         	<p>A poco più di trent’anni, <persName ref="RBonheur">Rosa</persName> gode di una fama e di una sicurezza economica molto
            superiori alla maggior parte dei colleghi uomini. Il suo lavoro è ammirato ben al
            di là del fatto che si tratti di una donna.
         	</p> 
         			
         	<p>Con i propri mezzi, riesce ad acquistare un castello a By, sul bordo della foresta
            di Fontainebleau. Oltre ad essere una delle destinazioni predilette dalla nuova generazione
            di artisti che ama sempre di più uscire dall’atelier per dipingere <hi rend="italic">en plein air</hi>, la <persName ref="RBonheur">Bonheur</persName> apprezza Fontainebleau perché è un posto selvaggio. Il suo lavoro in
            quel territorio non si limita all’apertura di un grande atelier, ma si estenderà progressivamente
            all’esplorazione dei dintorni, abitati dagli animali più inaspettati: alle capre e
            alle mucche si aggiungono scimmie, cinghiali e una leonessa addomesticata.
         	</p> 
         			
         	<q>Stavo bene in mezzo a queste bestie, ne osservavo con passione le maniere, e ho sempre
            guardato con interesse speciale l’espressione dei loro occhi, specchio dell’anima
            di tutte le creature viventi [...]. Se non sempre le capiamo, le bestie, loro ci capiscono
            sempre [...] trovo mostruoso che le si dica prive d’anima. La mia leonessa mi amava
            molto, quindi aveva un’anima, ben più di certi umani che non amano affatto<ref target="#note_15" id="noteXref_15">15</ref>.
         	</q> 
         			
         	<p>Per amore degli animali diviene anche la prima socia di una nascente società di protezione
            degli animali (come indica la tessera esposta ancora oggi in una vetrina del Castello
            di By).
         	</p> 
         			
         	<p>Le bestie della <persName ref="RBonheur">Bonheur</persName> non sono solo perfette dal punto vista formale, hanno un’anima,
            che esprimono con sguardi intensi, spesso più di quelli umani. Le cronache dell’epoca
            raccontano che l’imperatrice Eugenia, giunta a By per consegnarle con le proprie mani
            la croce d’oro della Légion d’honneur, l’abbia trovata alle prese con l’accudimento
            dei cavalli, al pari di uno stalliere. Senza perdere il contatto diretto con la realtà,
            <persName ref="RBonheur">Rosa</persName> diventa la prima artista a ricevere una tale prestigiosa onorificenza.
         	</p> 
         			
         	<p>Ma non facciamoci illusioni.	</p> 
         			
         	<p>Tutti i riconoscimenti che la <persName ref="RBonheur">Bonheur</persName> ottiene durante la sua fulgida carriera non
            le evitano attacchi feroci. Soprattutto negli ultimi vent’anni della sua vita, l’artista
            è il bersaglio di caricature e insulti che insistono sulla stravaganza delle sue relazioni
            omosessuali:
         	</p> 
         			
         	<q>Credo che i giovani me ne vogliano non tanto di esser vecchia, ma di essere una donna:
            non riescono a perdonarmi di aver mostrato in maniera chiara e netta che l’arte non
            ha sesso<ref target="#note_16" id="noteXref_16">16</ref>.
         	</q> 
         			
         	<p>Fino all’ultimo ha affermato la «grande e indomita ambizione per il sesso al quale
            sono fiera di appartenere, e di cui sosterrò l’indipendenza fino alla fine dei miei
            giorni»<ref target="#note_17" id="noteXref_17">17</ref>.
         	</p> 
         			
         </div>
		<div type="paragraph" n="4">
			<head class="Titolo_2" id="_idParaDest-24"><hi rend="italic"><ref id="_idTextAnchor023"/>I capelli di <persName ref="BMorisot">Berthe Morisot</persName> (1841-1895)</hi></head>
         			
         	<p>Se <persName ref="RBonheur">Rosa Bonheur</persName> ha evitato di mescolarsi alla schiera di pittori e pittrici che nell’Ottocento
            affollano le sale del Louvre per il puro diletto di copiare i maestri antichi o con
            l’ambizione di acquisire la tecnica che avrebbe loro permesso di affermarsi nei Salon,
            <persName ref="BMorisot">Berthe Morisot</persName> deve proprio a quell’ambiente la svolta della sua vita.
         	</p> 
         			
         	<p>È una mattina come tante, quando la <persName ref="BMorisot">Morisot</persName> siede con sua sorella <persName ref="EMorisot">Edma</persName> in una delle
            sale più affollate di copisti del Louvre, davanti alla grande tela di <persName ref="PPRubens">Rubens</persName> che rappresenta
            <hi rend="italic">Lo sbarco di Maria de’ Medici a Marsiglia</hi>. È concentrata nella riproduzione di ogni dettaglio e sfumatura, quando il suo sguardo
            viene attratto da un giovane elegante che avanza verso di lei. Lo conduce verso <persName ref="BMorisot">Berthe</persName>
            un comune amico, il pittore <persName ref="HFantinLatour">Henri Fantin-Latour</persName>, che dimostra una certa affabile attenzione
            nei confronti delle due ragazze. Giacca stretta in vita e pantaloni chiari, l’altro
            emana un fascino cui la donna oppone una inutile resistenza: è il pittore <persName ref="EManet">Édouard
            Manet</persName>, artista molto chiacchierato. Su di lui si concentrano lo scherno e lo scandalo
            destati dalla <hi rend="italic">Déjeuner sur l’herbe</hi> e dall’<hi rend="italic">Olympia</hi>, frequenta il <hi rend="italic">maudit</hi> <persName ref="CBaudelaire">Charles Baudelaire</persName> e il narratore dei bassifondi <persName ref="EZola">Émile Zola</persName>. Molti dei giovani insofferenti
            al Salon lo considerano un maestro e frequentano il suo atelier a Batignolles, un
            quartiere parigino a nord dell’Opéra.
         	</p> 
         			
         	<p>Dopo quel fugace incontro, è lì che <persName ref="BMorisot">Berthe</persName> andrà a cercarlo. Non riesce proprio a
            toglierselo dalla testa. E nemmeno lui è rimasto indifferente al fascino di quella
            ragazza dal bel viso, una massa di capelli neri un po’ spettinati e il corpo sottile.
            Così la ritrarrà in un celebre dipinto oggi al Musée d’Orsay. E non è l’unica volta
            in cui la donna poserà per lui: tra loro nasce una relazione di dipendenza reciproca,
            esclusiva e intensa.
         	</p> 
         			
         	<p>Basti pensare a come reagisce <persName ref="BMorisot">Berthe</persName> quando nelle grazie di <persName ref="EManet">Édouard</persName>, che presto da
            amico diventerà anche suo maestro, entra la giovane <persName ref="EGonzales">Eva Gonzalès</persName>, anche lei destinata
            a imporsi come una delle protagoniste dell’Impressionismo.
         	</p> 
         			
         	<p>La <persName ref="BMorisot">Morisot</persName> ne soffre le intromissioni e fa di tutto per ostacolare il suo apprendistato.	</p> 
         			
         	<q><persName ref="EManet">Manet</persName> mi fa la morale e mi ripropone continuamente la signorina Gonzalès come modello.
            Lei sa come comportarsi, è perseverante, sa condurre a buon termine ogni cosa; io
            invece non sono capace di niente<ref target="#note_18" id="noteXref_18">18</ref>.
         	</q> 
         			
         	<p>Tra schermaglie e momenti di intensa ispirazione, <persName ref="BMorisot">Berthe</persName> affina la sua tecnica, apprende
            i rudimenti della pittura <hi rend="italic">en plein air</hi> e comincia a costruire il suo personale repertorio di immagini. Donne, soprattutto.
            Adagiate sui cuscini di un divano in pose vagamente languide, immerse nella lettura,
            tenere mamme alle prese con la cura dei propri bambini: sono questi i soggetti prediletti
            dalla pittrice, che preferisce respingere le sue inquietudini nel petto, piuttosto
            che farle trasparire sulla tela. Predilige l’intimità femminile, fotografata attraverso
            ragazze che si tengono lontane dagli scandali. Non ci sono nudi nella sua pittura,
            le donne portano abiti alla moda senza particolare euforia, al contrario delle ragazze
            di <persName ref="PARenoir">Renoir</persName> o delle ballerine di <persName ref="EDegas">Degas</persName>. Sono spesso le sue sorelle a finire ritratte
            in questo universo di signorine «perbene», figure familiari, che appartengono al suo
            ristretto orizzonte privato. Nel suo dipinto più celebre, <hi rend="italic">La culla</hi>, riconosciamo <persName ref="EMorisot">Edma</persName>, che ha deciso molto presto di abbandonare la pittura per sposarsi
            e dedicarsi alla figlia Jeanne.
         	</p> 
         			
         	<q>Io credo che per quanto affetto una possa avere per il proprio marito, non si interrompe
            senza pena una vita di lavoro. Il sentimento è una cosa carina a condizione che ci
            sia qualche altra cosa per riempire le giornate. Mi pare che per te quest’altra cosa
            sia la maternità<ref target="#note_19" id="noteXref_19">19</ref>.
         	</q> 
         			
         	<p>È talmente concentrata sul suo lavoro, che <persName ref="BMorisot">Berthe</persName> trova marito proprio nell’atelier
            di <persName ref="EManet">Manet</persName>. Sposa suo fratello Eugène, anch’egli pittore, che si fa volentieri da parte
            per sostenere la carriera della moglie. Per lei trasformerà la casa in uno studio
            ben attrezzato.
         	</p> 
         			
         	<q>Tende bianche alle finestre, cartelle portadisegni, cappelli di paglia da pastorella,
            una retina verde per catturare farfalle, una gabbia con dei pappagallini, una confusione
            di accessori fragili; niente cianfrusaglie, nessun oggetto d’arte ma qualche studio
            al muro su una carta grigia a quadretti e, in bella vista, un paesaggio di Corot<ref target="#note_20" id="noteXref_20">20</ref>.
         	</q> 
         			
         	<p>Casa Manet-Morisot diventa presto uno dei ritrovi più vivaci per gli artisti parigini
            d’avanguardia. Anche nel loro salotto avvengono le accese discussioni che nel 1874
            portano all’organizzazione della prima mostra impressionista presso lo studio del
            fotografo <persName ref="Nadar">Nadar</persName>. Siccome è disdicevole per una donna intrattenersi in un caffè con
            uomini che non appartengano alla sua cerchia familiare, <persName ref="BMorisot">Berthe</persName> li invita in casa propria,
            dove alla presenza del marito ha la libertà di diventare la prima pittrice del gruppo
            senza destare scandalo. C’è anche lei con <persName ref="CMonet">Monet</persName>, <persName ref="EDegas">Degas</persName>, <persName ref="CPissarro">Pissarro</persName>, <persName ref="ASisley">Sisley</persName> e <persName ref="PARenoir">Renoir</persName>
            nell’atto di fondazione della Società anonima cooperativa degli Artisti, Pittori,
            Scultori che nel giro di pochi anni sconvolge il sistema dell’arte e del collezionismo
            a livello globale.
         	</p> 
         			
         	<p><persName ref="BMorisot">Berthe</persName> deve aver resistito non poco alle scoraggianti parole di <persName ref="EManet">Manet</persName>, che rifiuta
            di unirsi al gruppo, e preferisce non ascoltare le previsioni catastrofiche di <persName ref="PdeChavannes">Puvis
            de Chavannes</persName>. In effetti, la pittrice deve mandar giù un boccone molto amaro quando
            legge la critica del giornale satirico «Charivari» nei confronti dei suoi quadri.
            Louis Leroy, lo stesso critico che conierà il termine dispregiativo «impressionismo»,
            la accusa di dare sommari colpi di spazzola alle sue tele.
         	</p> 
         			
         	<p>A questi insulti si aggiunge il commento sconsolato di Joseph Guichard, suo maestro
            della prima ora, in una lettera alla madre:
         	</p> 
         			
         	<q>Ho avuto una stretta al cuore vedendo le opere di vostra figlia in quell’ambiente
            deleterio e mi sono detto: non si vive impunemente con dei pazzi [...]. Come pittore,
            amico e medico ecco la mia prescrizione: deve andare al Louvre due volte a settimana,
            fermarsi davanti a Correggio per chiedergli perdono di aver voluto far dire all’olio
            quello che è esclusivamente dominio dell’acqua<ref target="#note_21" id="noteXref_21">21</ref>.
         	</q> 
         			
         	<p>Questa critica spietata rivela una sacrosanta verità: la pennellata liquida di <persName ref="BMorisot">Berthe</persName>,
            come di tutti gli Impressionisti, scorre veloce sulla tela come fosse un gesto all’acquerello,
            lasciando invece dietro di sé il solco denso della pittura ad olio.
         	</p> 
         			
         	<p>Come i suoi tratti sulla tela, le parole di Guichard sfiorano la <persName ref="BMorisot">Morisot</persName> senza provocare
            turbamenti. È più meritevole d’ascolto l’opinione del poeta Paul Valéry, secondo il
            quale <persName ref="BMorisot">Berthe</persName> esprime «la volontà di ridurre tutte le cose ad un’allusione». La quiete
            domina le sue scene, dove cerca sempre di cogliere il momento della quotidianità familiare,
            i gesti ripetuti negli interni domestici, una sala da pranzo, i bambini, l’attesa
            che accompagna lo sguardo fuori dalla finestra.
         	</p> 
         			
         	<p>Nel marzo 1895, dopo una breve malattia da cui è stata contagiata dalla figlia sedicenne
            <persName ref="JLeBrun">Julie</persName>, se ne va in pochi giorni. Viene sepolta nella tomba dei Manet al cimitero di
            Passy. Ha cinquantaquattro anni, quaranta dei quali dedicati alla pittura, ma sul
            certificato di morte compare la dicitura «senza professione» e sulla lapide è inciso
            un epitaffio che trascura completamente il suo mestiere: «<persName ref="BMorisot">Berthe Morisot</persName>, vedova di
            <persName ref="EManet">Eugène Manet</persName>».
         	</p> 
         			
         	<p>È stata tutta un’illusione, la sua? Forse no, se rileggiamo le parole scritte da <persName ref="SMallarme">Mallarmé</persName>
            per la mostra retrospettiva che la Galleria Durand-Ruel le dedica l’anno dopo:
         	</p> 
         			
         	<q>Ricordare la maga a prescindere dagli incantesimi risponde quindi a una speranza d’armonia
            da lei stessa accarezzata, quella di essere riconosciuta dagli altri come lei s’immaginava:
            si può dire che ammirazione e solitudine non le sono mai mancati [...]. La sua opera,
            riuscita, stando alla stima di alcuni grandi originali che la consideravano compagna
            di lotta, vale, autonoma, quanto la loro e si colloca perfettamente nella storia della
            pittura di questo scorcio di secolo<ref target="#note_22" id="noteXref_22">22</ref>.
         	</q> 
         			
         	<p>Si tratta di un riconoscimento postumo e, soprattutto, ancora paragonato a quello
            dei colleghi uomini, ma è pur vero che per raccontare l’avventura dell’Impressionismo
            nessuno da allora potrà fare a meno di tenere in considerazione anche il suo fondamentale
            contributo.
         	</p> 
         			
         	<p><persName ref="BMorisot">Berthe</persName> nel tempo non è diventata solo un punto di riferimento per i suoi amici artisti,
            ma anche colei che ha sempre lavorato per calmare i conflitti e creare coesione tra
            i pittori. Senza di lei, forse quel gruppo avrebbe avuto un destino ben diverso e
            di sicuro non avrebbe accolto un’altra donna, a cui lei spiana la strada con generosità:
            <persName ref="MCassat">Mary Cassatt</persName>.
         	</p> 
         			
         </div>
		<div type="paragraph" n="5">
			<head class="Titolo_2" id="_idParaDest-25"><hi rend="italic"><ref id="_idTextAnchor024"/>Le carte di <persName ref="MCassat">Mary Cassatt</persName> (1844-1926)</hi></head>
         			
         	<p>Arriva in Francia d’oltreoceano a bordo di un piroscafo, dimostrando un coraggio e
            un’ambizione che soltanto una giovane americana può incarnare. Non è la prima volta
            che <persName ref="MCassat">Mary Cassatt</persName> giunge nella Ville Lumière: assecondando la sua passione per la pittura,
            il padre – agente di cambio di successo – preferisce che studi negli eleganti saloni
            del Louvre, piuttosto che mescolarsi con i giovani artisti di Pittsburgh, ai suoi
            occhi degli assoluti scansafatiche. Ma questo nuovo sbarco non prelude ad un soggiorno
            di formazione: <persName ref="MCassat">Mary</persName> è lì per stabilirsi definitivamente e diventare pittrice di professione.
            Il suo interesse però non la porta verso i contesti tradizionali, ma la spinge all’incontro
            con l’avanguardia impressionista.
         	</p> 
         			
         	<p>Nel 1874 gli Stati Uniti stanno cambiando pelle, trasformandosi da un assortimento
            di colonie alla periferia di un impero in una nazione che si appresta a sottrarre
            all’Europa il baricentro dell’economia e della cultura nel giro di pochi decenni.
            Ora è un paese con eroi e personaggi che hanno superato i confini con la loro fama:
            ha bisogno di artisti che sappiano raccontarne la grandezza e l’ideologia liberale.
            Ai pittori realisti si sono aggiunti negli anni Venti i paesaggisti del fiume Hudson,
            pittori <hi rend="italic">en plein air</hi> come <persName ref="TCole">Thomas Cole</persName>, selvaggio e drammatico nelle sue grandiose composizioni, o <persName ref="GInness">George
            Inness</persName>, attento ai dettagli più meticolosi all’interno di ampi panorami.
         	</p> 
         			
         	<p><persName ref="MCassat">Mary</persName> considera questi maestri fin troppo accademici: con il suo arrivo a Parigi punta
            a scrollarsi di dosso al più presto questo linguaggio, per lei asfittico. Lungo la
            Senna gli eventi si susseguono ad un ritmo vorticoso. Nel giro di pochi mesi si ritrova
            al centro del dibattito che segue la mostra presso lo studio di <persName ref="Nadar">Nadar</persName> in Boulevard
            des Capucins: diventa allieva, modella e, forse, amante di <persName ref="EDegas">Edgar Degas</persName>. Da lui assorbe
            una spontaneità controllata, una libertà disciplinata nell’applicazione del colore
            e un interesse esclusivo per i soggetti contemporanei. Più i critici coprono di ridicolo
            quei pittori antisistema, più lei si stringe al gruppo, snobbando l’accademia. Diventa
            l’impressionista americana, un’eccezione nell’eccezione. Un ruolo che le calza a pennello.
         	</p> 
         			
         	<p>Amica e complice della collega <persName ref="BMorisot">Berthe Morisot</persName>, si dedica a ritrarre soprattutto donne
            e bambini. Ma le sue signore non sono soltanto colte nell’intimo della loro serenità
            domestica: sono giovani sofisticate, ragazze alla moda, signore a proprio agio in
            dimore borghesi o a teatro. Una si sporge dal proprio palco alla Comédie Française,
            senza accorgersi che da un altro stallo un gentiluomo ha puntato su di lei il binocolo,
            in un gioco di sguardi che coinvolge anche noi, spettatori affascinati dall’arte del
            corteggiamento<ref target="#note_23" id="noteXref_23">23</ref>. La <persName ref="MCassat">Mary Cassatt</persName> conferisce alla figura femminile un ruolo molto dinamico: la ragazza,
            elegantissima nel suo sobrio abito nero, osserva avidamente attraverso i suoi occhiali
            da teatro la fila di posti di fronte a lei. Sullo sfondo, in alto a sinistra, quell’uomo
            la fissa con lo stesso atteggiamento famelico. Lo spettatore, che li vede entrambi,
            completa il cerchio. È un dipinto allo stesso tempo classico e proiettato nella modernità:
            abbatte i confini tradizionali tra l’osservatore e l’osservato, tra il pubblico e
            l’autore. Recupera <persName ref="DVelazquez">Velázquez</persName> e lo tuffa nel colore di <persName ref="CMonet">Monet</persName>.
         	</p> 
         			
         	<p>Un’altra donna – la sorella <persName ref="LCassat">Lydia</persName> – ci sorride in abito scollato da sera, durante
            una pausa dello spettacolo<ref target="#note_24" id="noteXref_24">24</ref>. Sembra stia dando le spalle alla platea, ma soltanto ad uno sguardo attento scopriamo
            che dietro di lei in realtà si staglia l’immagine del teatro riflessa in uno specchio.
            Non è l’unica donna che compare di fronte al suo riflesso: <persName ref="MCassat">Mary</persName> si avventura più volte
            nell’intreccio di piani che fonde le prospettive rovesciate di <persName ref="JADIngres">Ingres</persName> e i tagli fotografici
            di <persName ref="EDegas">Degas</persName>. È una pittrice raffinata e pronta a raccogliere nuove sfide. È una maestra
            impressionista, dalla personalità molto più complessa rispetto alle colleghe.
         	</p> 
         			
         	<p>Non si sposa mai né ha figli, dimostrando un’indipendenza fuori dal comune. È ossessionata
            dai grandi cappelli piumati, che acquista in modo compulsivo e che diventano parte
            della sua immagine pubblica. Le piume formano una farfalla nel ritratto che le dedica
            <persName ref="EDegas">Edgar Degas</persName><ref target="#note_25" id="noteXref_25">25</ref>: Mary siede poggiando i gomiti sulle ginocchia, quasi in attesa di una risposta da
            parte del pittore. Forse vuole che l’amico scelga una delle carte che la donna stringe
            tra le dita. Lo osserva con occhi di sfida, la bocca serrata e le gambe strette. È
            lei che impone la scelta, lei che distribuisce le carte: solo un momento di relax
            tra amici o una metafora della vita?
         	</p> 
         			
         	<p><persName ref="EDegas">Degas</persName> riesce a cogliere in pochi tratti veloci il carattere volitivo della pittrice,
            la sua eleganza innata e quello sguardo attento e magnetico, che sa esercitare una
            forte persuasione in chi lo affronta. 
         	</p> 
         			
         	<p>Mentre imbastisce un fertile scambio di vedute e un continuo rimando di riferimenti
            iconografici con i colleghi impressionisti, la sua fama attraversa l’oceano e ne fa
            una vera e propria <hi rend="italic">trendsetter</hi>. Se oggi possiamo ammirare dipinti di <persName ref="EDegas">Degas</persName>, <persName ref="PARenoir">Renoir</persName> o <persName ref="CMonet">Monet</persName> nei musei americani,
            in gran parte è merito di <persName ref="MCassat">Mary Cassatt</persName>. Sono molti i collezionisti che si rivolgono
            a lei per avere consigli su cosa acquistare: vogliono avere conferma delle voci che
            giungono da Parigi da una testimone oculare, essere sicuri che valga la pena investire
            in un movimento appena nato, che fa parlare di sé un po’ ovunque.
         	</p> 
         			
         	<p>Molto più del pittore statunitense <persName ref="JSargent">John Sargent</persName>, è lei a determinare l’affermazione
            dei suoi amici pittori a New York, Washington, Filadelfia, Boston, dove oggi i musei
            pubblici vantano la presenza di capolavori eccezionali. Questo fenomeno è dovuto al
            fatto che la pittrice pretende dai suoi collezionisti la promessa che un giorno lasceranno
            le opere alla comunità, attraverso donazioni che vanno ad arricchire le raccolte dei
            musei. Per fare solo un esempio, l’ampia collezione di arte impressionista che apparteneva
            a <persName ref="LEHavemeyer">Louisine Elder Havemeyer</persName>, stretta amica della <persName ref="MCassat">Mary Cassatt</persName>, attualmente fa parte del
            Metropolitan Museum di New York.
         	</p> 
         			
         	<p>Un lavoro lungimirante, che ottiene almeno due grandi risultati: la promozione di
            un movimento che in patria continua a subire gli attacchi e le critiche delle istituzioni
            paludate e la penetrazione del movimento nel paese che si appresta a dominare la scena
            culturale e politica degli anni avvenire.
         	</p> 
         			
         	<p><persName ref="MCassat">Mary</persName> ha così innescato non solo il successo globale degli Impressionisti, ma anche
            la formazione del gusto di una <hi rend="italic">élite</hi> che si sta affacciando all’arte contemporanea proprio in quel momento storico. La
            <persName ref="MCassat">Mary Cassatt</persName> è una donna vincente, che non sembra aver dovuto rinunciare a nulla per conseguire
            una carriera luminosa e duratura. Un esempio raro nella sua epoca, dove è invece molto
            affollato il catalogo delle donne che restano segnate in maniera dolorosa dalla loro
            passione per l’arte.
         	</p> 
         			
         	<p>Una tra tutte, <persName ref="CClaudel">Camille Claudel</persName>.	</p> 
         			
         </div>
		<div type="paragraph" n="6">
			<head class="Titolo_2" id="_idParaDest-26"><hi rend="italic"><ref id="_idTextAnchor025"/>La passione di <persName ref="CClaudel">Camille Claudel</persName> (1864-1943)</hi></head>
         			
         	<p>L’avventura artistica di <persName ref="CClaudel">Camille Claudel</persName> inizia quando lei ha sedici anni.	</p> 
         			
         	<p>Da un piccolo paese di provincia nel Nord della Francia, si trasferisce con la madre
            e la sorella minore a Montparnasse, che si sta trasformando nel sobborgo più effervescente
            di Parigi, dove proliferano gli studi degli artisti. La sua inclinazione per la pittura
            riesce a trovare sfogo nell’Accademia Colarossi. Fondata dal frusinate <persName ref="FColarossi">Filippo Colarossi</persName>,
            questa scuola gode di un certo successo perché è tra le poche ad ammettere anche ragazze
            e, soprattutto, sfida il comune senso del pudore permettendo alle studentesse di dipingere
            modelli nudi dal vero.
         	</p> 
         			
         	<p>Una profonda rivoluzione, un gesto di libertà e fiducia nelle donne, che accorrono
            ad affollare i cavalletti del maestro. Sono giovani straniere, soprattutto americane,
            e francesi che provengono in particolare da famiglie semplici, come i Claudel. I nobili
            – o quel poco che rimane di questa classe sociale – e gli altoborghesi sono ancora
            troppo conservatori per permettere alle proprie giovani di affrontare una tale scandalosa
            situazione.
         	</p> 
         			
         	<p>L’accademia si rivela per <persName ref="CClaudel">Camille</persName> un luogo molto stimolante: con alcune amiche inglesi
            – <persName ref="JLipscomb">Jessie Lipscomb</persName> e <persName ref="ASinger">Amy Singer</persName> – rie­sce ad allestire un primo atelier indipendente
            di scultura. Dopo un anno dalla sua iscrizione, il destino le mette di fronte l’uomo
            che le cambierà la vita. Partito il maestro per Roma, lo sostitui­sce un collega più
            giovane, considerato una promessa dell’arte francese: Auguste Rodin.
         	</p> 
         			
         	<p>Il loro incontro è travolgente. <persName ref="CClaudel">Camille</persName> e Auguste non si scambiano solo le parole
            e i gesti consueti tra allieva e maestro, i due cominciano a sviluppare una dipendenza
            reciproca che coinvolge l’ispirazione, la creatività, la fantasia. I loro stili cominciano
            a fondersi in un linguaggio unico. Presto ha inizio una passione clandestina. Rodin
            sa bene che una relazione tra loro avrebbe suscitato scandalo: lui ha ventiquattro
            anni più della <persName ref="CClaudel">Claudel</persName>. Eppure, a leggere cosa si scrivono, all’inizio pare sopraffatto
            dal suo fascino. Non riesce a fare a meno di modellare il corpo della ragazza nelle
            sue sculture, che ben presto presentano sempre il volto di <persName ref="CClaudel">Camille</persName>.
         	</p> 
         			
         	<p>Ma Rodin le riconosce anche un talento eccezionale. L’artista la stima talmente tanto
            da coinvolgerla nella lavorazione delle opere, dove <persName ref="CClaudel">Camille</persName> plasma con le sue dita
            mani e piedi, diventando l’alter ego dello scultore, per il quale prova un’adorazione
            totale. 
         	</p> 
         			
         	<p>Quando il giornalista Mathias Morhardt fa visita a Rodin, rimane colpito dall’attitudine
            dell’allieva.
         	</p> 
         			
         	<q>Resta seduta sulla sua seggiolina in silenzio, con aria diligente. Le interminabili
            chiacchiere degli oziosi la sfiorano appena. Concentrata esclusivamente sul suo compito,
            impasta l’argilla e modella il piede o la mano di una statuetta che ha davanti. Ogni
            tanto solleva la testa, guarda il visitatore con i suoi grandi occhi chiari, accesi
            di curiosità e, oserei dire, di ostinazione. Poi riprende subito il lavoro che ha
            interrotto<ref target="#note_26" id="noteXref_26">26</ref>.
         	</q> 
         			
         	<p>La ragazza impara la tecnica della lucidatura del marmo che imiterà quella dei maestri
            rinascimentali e si concentra sul movimento delle figure più che sulla perfezione
            anatomica dei corpi, fluidi agglomerati di materia, scossi dalle loro imprevedibili
            emozioni.
         	</p> 
         			
         	<p>Il rapporto tra i due, però, è talmente intenso da trasformarsi gradualmente in un
            gioco al massacro.
         	</p> 
         			
         	<q>Mia feroce amica,	</q> 
         			
         	<q>la mia povera testa è ben malata, e non riesco più ad alzarmi la mattina. Questa sera
            ho camminato per ore senza trovarti nei nostri luoghi. Come mi sarebbe dolce la morte!
            E com’è lunga la mia agonia. Perché non mi hai atteso all’atelier? Dove vai? A quale
            dolore ero predestinato [...].
         	</q> 
         			
         	<q><persName ref="CClaudel">Camille</persName>, mia bene amata nonostante tutto, nonostante la follia che sento venire e
            che sarà opera tua, se tutto questo continua. Perché non mi credi? Abbandono il Salon,
            la scultura [...] ci sono momenti in cui credo che ti dimenticherò. Ma poi, in un
            solo istante, sento la tua terribile potenza. Abbi pietà, crudele. Non posso più passare
            un giorno senza vederti. Se no, l’atroce follia. È finita, non lavoro più, divinità
            malefica, e tuttavia ti amo furiosamente.
         	</q> 
         			
         	<q>Mia <persName ref="CClaudel">Camille</persName>, non ho nessuna donna come amica, credimi, e tutta la mia anima ti appartiene.
            [...] Il rispetto che ho per il tuo carattere, per te, è una causa della mia violenta
            passione [...]. Non minacciarmi e lasciati vedere [...] devo a te tutta la parte di
            cielo che ho avuto nella mia vita.
         	</q> 
         			
         	<q>Le tue care mani lasciale sul mio volto, che la mia carne sia felice, che il mio cuore
            senta ancora il tuo amore divino [...]. La tua mano <persName ref="CClaudel">Camille</persName>, non quella che si ritrae,
            non c’è gioia a toccarla se non è il pegno di un po’ della tua tenerezza. Ah divina
            bellezza, fiore che parla, e che ama, fiore intelligente, mia diletta. Mia carissima,
            in ginocchio, davanti al tuo bel corpo che stringo fra le braccia<ref target="#note_27" id="noteXref_27">27</ref>.
         	</q> 
         			
         	<p>Questa lettera – scritta nel 1886 da Rodin – contiene solo alcune delle prime menzogne
            dell’artista alla sua giovane amante: nel 1888 un suo gesso riceve una menzione e
            molte buone critiche al Salon des Artistes Français. Auguste non sa rispettare le
            promesse, <persName ref="CClaudel">Camille</persName> sì.
         	</p> 
         			
         	<p>Dopo un numero infinito di momenti drammatici, scenate di gelosia, sotterfugi e tradimenti,
            la donna ha il coraggio di separarsi dal suo amato maestro, il suo mentore e la sua
            più grande fonte di ispirazione. Un gesto coraggioso, che la precipita in un baratro.
            Si ritrova sola, isolata da tutti, incapace di sublimare la passione che l’ha legata
            a Rodin in sculture e lavori nuovi. Comincia a dare segni di delirio.
         	</p> 
         			
         	<p><persName ref="CClaudel">Camille</persName> è abbastanza presuntuosa da non tener in gran conto ciò che sta accadendo
            intorno a lei sulla scena artistica francese: non si occupa degli Impressionisti (che
            ormai sono diventati quasi classici), né di <persName ref="CMonet">Monet</persName> o di Gauguin, non si appassiona
            alle vicende di <persName ref="VVanGogh">Van Gogh</persName> e tantomeno a <persName ref="HMatisse">Matisse</persName> o alle avanguardie che stanno prendendo
            sempre più spazio; ha di <persName ref="BMorisot">Berthe Morisot</persName> un’opinione mortificante e disprezza le artiste
            che in quegli anni cominciano a parlare di femminismo e a cercare spazi per un’affermazione
            di sé nella società. È sicura che la sua arte debba convincere il mercato per la qualità
            di ogni scultura, senza addurre altre rivendicazioni.
         	</p> 
         			
         	<p>È una donna profondamente contraddittoria.	</p> 
         			
         	<p>Per molti aspetti si scopre conservatrice: è legata al più tradizionale degli abbigliamenti,
            mentre le donne cercano di liberarsi da corsetti e busti per poter andare in bicicletta.
            Parteggia per la fazione antisemita nell’<hi rend="italic">affaire</hi> Dreyfus, che vede un ufficiale di origini ebraiche subire una condanna ingiusta.
            Solo nella scultura esprime una visione che, sotto altri profili, era veramente in
            anticipo sui tempi. Scolpisce a partire da modelli nudi, maschi e femmine, libera
            dal comune senso del pudore; riveste le sue figure di sensualità e le ammanta di un
            espressionismo mai visto prima. Anticipa quei gesti affettati che faranno la fortuna
            dei Simbolisti, senza aver ancora maturato una coscienza precisa di cosa possa significare
            un simbolo. Non c’è donna che lavori come lei. Le sue colleghe insistono nel produrre
            immagini che non vanno oltre un atteggiamento consolatorio, decorativo ed elegante.
            Lei, invece, nel 1893 scolpisce l’impressionante delirio di <hi rend="italic">Cloto</hi>, la parca che ha il compito di recidere il filo della vita, tessuto dalle sue sorelle.
         	</p> 
         			
         	<p>Ma Rodin le fa progressivamente terra bruciata intorno. Non sopporta l’idea che a
            Parigi circoli un’artista che sia in grado di minacciare la sua credibilità.
         	</p> 
         			
         	<p>Visitatori e compratori disertano l’atelier della scultrice. <persName ref="CClaudel">Camille</persName> viene presto
            assalita dall’angoscia di perdere la parola. Lunghe passeggiate solitarie sui <hi rend="italic">boulevards</hi> le offrono spunti per nuove sculture ma contemporaneamente la sottopongono al giudizio
            e all’offesa della gente. Da una parte vuole allontanare il suo linguaggio da quello
            di Rodin, dall’altra è atterrita dall’idea che i suoi colleghi possano rubarle le
            idee. Le difficoltà economiche diventano sempre più pesanti. I pochi soldi che la
            famiglia le manda servono appena per acquistare materiali e garantirsi qualche collaboratore.
            Le sue condizioni di salute diventano sempre più precarie.
         	</p> 
         			
         	<p>Ben presto, si scopre la peggior nemica di sé stessa: scostante in ogni relazione,
            irrequieta e maniacale, capisce di essere la persona meno indicata per proporsi allo
            Stato come autrice di sculture pubbliche, occasione che avrebbe potuto rappresentare
            una svolta nella sua carriera.
         	</p> 
         			
         	<p>Eppure, una commissione arriva: complice il giornalista <persName ref="OMirbeau">Octave Mirbeau</persName> – e forse anche
            lo stesso Rodin che cerca segretamente di aiutarla – nel 1895 il ministero dell’istruzione
            pubblica le ordina <hi rend="italic">L’Âge mûr</hi> (<hi rend="italic">L’Età matura</hi>), un gruppo di figure in cui un uomo esita tra la Vecchiaia e la Giovinezza, finendo
            irretito dalla prima. Pur avendo ricevuto grandi apprezzamenti in fase di bozzetto,
            quando tutto sembra andare per il meglio e la fusione in bronzo è alle porte, lo Stato
            decide di ritirare la commessa, malgrado abbia già versato la somma pattuita.
         	</p> 
         			
         	<p>Per <persName ref="CClaudel">Camille</persName> è la fine di ogni speranza, il crollo di tutte le aspettative.	</p> 
         			
         	<p>Corrono voci che sia stato proprio Rodin a determinare questo improvviso cambio di
            rotta del ministero: è lui a chiedere che il lavoro sia sospeso. I protagonisti della
            scultura non sono personaggi scelti a caso dalla <persName ref="CClaudel">Claudel</persName>, non rappresentano puramente
            il simbolo di una crisi esistenziale. Auguste ci vede sé stesso, <persName ref="CClaudel">Camille</persName> e la sua
            attuale compagna. La <persName ref="CClaudel">Claudel</persName> lo implora in ginocchio e cerca di trattenerlo, mentre
            lui prende la strada più sicura e confortevole nell’abbraccio della vecchia amante,
            la fedelissima <persName ref="RBeuret">Rose Beuret</persName>.
         	</p> 
         			
         	<q>Questa giovane donna nuda è mia sorella! Mia sorella <persName ref="CClaudel">Camille</persName>, implorante, umiliata,
            in ginocchio. Lei così superba, così orgogliosa, è così che si è rappresentata. Implorante,
            umiliata, in ginocchio e nuda!<ref target="#note_28" id="noteXref_28">28</ref>	</q> 
         			
         	<p>Cinque anni di controversie estenuanti non conducono ad alcun risultato. L’opera non
            verrà mai collocata nella sede istituzionale per cui è stata pensata, ma si salverà
            soltanto nel 1902 grazie al capitano Louis Tissier, un appassionato di scultura che
            ne ordina la fusione a sue spese resistendo a ogni protesta. Oggi è esposta al Musée
            d’Orsay, ma all’epoca per <persName ref="CClaudel">Camille</persName> è il colpo di grazia. Si rende conto di non riuscire
            a vivere del suo lavoro: si sente persa senza il sostegno di un uomo. Diventa irritabile,
            instabile, insofferente a qualsiasi compagnia. I suoi colleghi cominciano a evitarla,
            quando si rendono conto del delirio paranoico in cui spesso precipita.
         	</p> 
         			
         	<p>Crea e distrugge le sue opere, vendicandosi così per le offese della vita, punendo
            i «nemici», tra i quali mette anche i suoi familiari. La reazione del fratello e della
            madre non si lascia aspettare. Il 10 marzo 1913 <persName ref="CClaudel">Camille</persName> sente la polizia bussare alla
            porta del suo atelier. Viene prelevata a viva forza e condotta in un manicomio.
         	</p> 
         			
         	<p>Quella ragazza stravagante e disubbidiente, venuta alla luce come uno scherzo della
            vita, dopo un figlio maschio morto appena nato, avrebbe finalmente smesso di creare
            preoccupazioni per i suoi comportamenti inconsulti e la sua totale refrattarietà alle
            regole del vivere civile. Rimarrà rinchiusa nell’ospedale psichiatrico Ville-Évrard,
            poco distante da Parigi, per trent’anni, fino alla morte, dovuta alla fame e agli
            stenti, perché la guerra mondiale sottrarrà le risorse da distribuire agli «inutili»,
            primi tra tutti i malati di mente.
         	</p> 
         			
         	<p>Quello di <persName ref="CClaudel">Claudel</persName> sarebbe stato derubricato come un «internamento volontario», col
            quale vengono identificati i trasferimenti forzati decisi dalle famiglie, che non
            sanno gestire l’esuberanza di soggetti deboli, incapaci di resistere alla spinta interiore
            di rompere gli schemi sociali. Una segregazione coatta che viene descritta come una
            patologia, da curare col bromuro, l’idroterapia – bagni gelati in vasche spartane
            in cui i «pazienti» vengono immersi per ore –, camicie di forza e altre torture, fino
            all’elettroshock.
         	</p> 
         			
         	<p>A <persName ref="CClaudel">Camille</persName> non viene risparmiato nulla di questo prontuario di violenti rimedi.	</p> 
         			
         	<p>Appena entrata nel manicomio, il suo pensiero va subito alle sue sculture, che teme
            di perdere per sempre.
         	</p> 
         			
         	<q>Tutte queste opere derivano da un’arte assolutamente nuova che io ho scoperto, un’arte
            che non si era mai vista sulla terra e che ha un valore inestimabile<ref target="#note_29" id="noteXref_29">29</ref>.
         	</q> 
         			
         	<p>Dimostrando una eccezionale consapevolezza di sé, non indebolita dalle umiliazioni
            che ha subìto, scrive queste parole al dottor Truelle, al quale si deve la diagnosi
            della patologia psichica che non l’abbandonerà per tutta l’esistenza. Come se non
            bastasse l’accanimento terapeutico, dovrà anche subire la vigliacca vicinanza di Rodin,
            che non si farà mai da parte, inviandole messaggi e doni in manicomio, con l’unico
            risultato di tenere accesa in lei l’illusione di una relazione impossibile.
         	</p> 
         			
         	<p>Nei momenti di lucidità, invia alla madre richieste d’aiuto che non verranno mai ascoltate.	</p> 
         			
         	<q>Cara mamma,	</q> 
         			
         	<q>ho tardato molto a scriverti perché faceva talmente freddo che non riuscivo a reggermi
            in piedi. Non ho potuto scaldarmi in tutto l’inverno, sono gelata fino alle ossa,
            spezzata in due dal freddo. [...] Sei ben crudele a rifiutarmi un asilo a Villeneuve.
            Non farei scandali come tu credi. Sarei troppo felice di riprendere la vita normale
            per fare qualunque cosa. [...] I manicomi sono fatti apposta per far soffrire, non
            c’è rimedio, specialmente quando non si vede mai nessuno. È il caso di dire che dovete
            essere pazzi. Quanto a me, sono così disperata di continuare a vivere qui che non
            sono più una creatura umana. [...] Non ho fatto quel che ho fatto per finire la mia
            vita come un numero in una casa di cura, ho meritato qualcosa di diverso<ref target="#note_30" id="noteXref_30">30</ref>.
         	</q> 
         			
         	<p>È consapevole dei suoi meriti, <persName ref="CClaudel">Camille</persName>, e non riesce a capacitarsi di come sia potuto
            finire tutto, così all’improvviso.
         	</p> 
         			
         	<p>Nel corso degli anni, le sue lettere accorate mostrano una insofferenza sempre maggiore:
            matura la convinzione di essere vittima di una cospirazione ordita da Rodin e dai
            terribili colleghi uomini che hanno finto di aiutarla.
         	</p> 
         			
         	<q>Mio caro <persName ref="PClaudel">RBeuret</persName>,	</q> 
         			
         	<q>devo nascondermi per scriverti e non so come farò a imbucare questa lettera. Perché,
            renditi conto, <persName ref="PClaudel">RBeuret</persName>, che tua sorella è in prigione. In prigione e con delle pazze
            che urlano incessantemente, fanno smorfie, sono incapaci di articolare parole sensate.
            Ecco il trattamento che da quasi vent’anni s’infligge a un’innocente. Quando la mamma
            era viva non ho mai smesso di implorarla di togliermi di qui, di mettermi in un altro
            posto qualsiasi, in un ospedale, in un convento, ma non in mezzo ai pazzi. [...] Contavo
            su di te, ma devo constatare con tristezza che continui a farti manovrare da Berthelot
            e dalla sua cricca. Avevano un’unica urgenza quelli lì: che io lasciassi Parigi per
            gettarsi sulla mia opera, per farsi delle rendite a poco prezzo. E Rodin dietro di
            loro, con la sua puttana. Tu, povero ingenuo, sei stato messo nel gioco senza accorgertene.
            Tu, Louise, la mamma, papà. Tutti. E io sono stata trattata come un’appestata. Mi
            spiavano, mandavano gente a rubare le mie opere; hanno cercato di avvelenarmi. Tu
            mi dici, dio ha pietà degli afflitti, dio è buono, ecc. Parliamone del tuo dio, che
            lascia marcire un’innocente in fondo a un manicomio [<persName ref="CClaudel">Camille Claudel</persName>, 1932-1933]<ref target="#note_31" id="noteXref_31">31</ref>. 
         	</q> 
         			
         	<p>Una storia senza lieto fine, la sua.	</p> 
         			
         	<p>Nell’agosto del 1942, Max Lafont, il direttore dell’ospedale psichiatrico, comunica
            a <persName ref="PClaudel">Paul Claudel</persName> che la sorella «ha manifestato un netto declino a causa delle restrizioni
            che hanno colpito duramente gli psicopatici. Sua sorella [...] a luglio è stata costretta
            a letto per edema malleolare correlato ad una carenza e uno squilibrio alimentare»<ref target="#note_32" id="noteXref_32">32</ref>.
         	</p> 
         			
         	<p>Nel giro di pochi mesi, <persName ref="CClaudel">Camille</persName> morirà nella sua stanza.	</p> 
         			
         	<p>Al cimitero sarà accompagnata solamente dal personale dell’ospedale; né la sua famiglia
            né suo fratello <persName ref="PClaudel">Paul</persName> si presenteranno. I suoi resti saranno poi trasferiti in una
            fossa comune, il suo corpo mai reclamato da alcuno.
         	</p> 
         			         			
         	<p class="note"><ref class="sc-note-num" target="#noteXref_1" id="note_1">1</ref>  <persName ref="EVigeeLeBrun">Élisabeth Vigée-Le Brun</persName>, <hi rend="italic">Memorie di una ritrattista</hi>, trad. it. di Giovanna Parodi, Abscondita, Milano 2006, p. 43.
         	</p> 
         			
         	<p class="note"><ref class="sc-note-num" target="#noteXref_2" id="note_2">2</ref>  Ivi, p. 60.
         	</p> 
         			
         	<p class="note"><ref class="sc-note-num" target="#noteXref_3" id="note_3">3</ref>  <persName ref="EVigeeLeBrun">Élisabeth Vigée-Le Brun</persName>, <hi rend="italic">Autoritratto con la figlia <persName ref="JLeBrun">Julie</persName></hi>, 1788, olio su tela, 100 x 81 cm, Paris, Musée du Louvre. 
         	</p> 
         			
         	<p class="note"><ref class="sc-note-num" target="#noteXref_4" id="note_4">4</ref>  Vigée-Le Brun, <hi rend="italic">Memorie di una ritrattista</hi> cit., p. 54.
         	</p> 
         			
         	<p class="note"><ref class="sc-note-num" target="#noteXref_5" id="note_5">5</ref>  Benedetta Craveri, <hi rend="italic">Postfazione</hi>, ivi, p. 221.
         	</p> 
         			
         	<p class="note"><ref class="sc-note-num" target="#noteXref_6" id="note_6">6</ref>  Ivi, p. 55.
         	</p> 
         			
         	<p class="note"><ref class="sc-note-num" target="#noteXref_7" id="note_7">7</ref>  Ivi, p. 119.
         	</p> 
         			
         	<p class="note"><ref class="sc-note-num" target="#noteXref_8" id="note_8">8</ref>  Ivi, p. 121.
         	</p> 
         			
         	<p class="note"><ref class="sc-note-num" target="#noteXref_9" id="note_9">9</ref>  Ivi, p. 160.
         	</p> 
         			
         	<p class="note"><ref class="sc-note-num" target="#noteXref_10" id="note_10">10</ref>  Ivi, pp. 172-173.
         	</p> 
         			
         	<p class="note"><ref class="sc-note-num" target="#noteXref_11" id="note_11">11</ref>  Georges Duby, Michelle Perrot, <hi rend="italic">Storia delle donne in Occidente</hi>, vol. IV, <hi rend="italic">L’Ottocento</hi>, a cura di Geneviève Fraisse, Michelle Perrot, Laterza, Roma-Bari 1991, p. 333.
         	</p> 
         			
         	<p class="note"><ref class="sc-note-num" target="#noteXref_12" id="note_12">12</ref>  Maria Trigila, <hi rend="italic">Letteratura al femminile: dalle origini ai nostri giorni in Italia</hi>, Salvatore Sciascia, Caltanissetta 2004, p. 97. 
         	</p> 
         			
         	<p class="note"><ref class="sc-note-num" target="#noteXref_13" id="note_13">13</ref>  Anna Klumpke, <hi rend="italic"><persName ref="RBonheur">Rosa Bonheur</persName>. The Artist’s (Auto)Biography</hi>, University of Michigan Press, Ann Arbor 2001, p. 132 (trad. dell’autore).
         	</p> 
         			
         	<p class="note"><ref class="sc-note-num" target="#noteXref_14" id="note_14">14</ref>  <persName ref="RBonheur">Rosa Bonheur</persName>, <hi rend="italic">Il Mercato dei cavalli</hi>, 1853, olio su tela, 245 x 507 cm, New York, Metropolitan Museum. 
         	</p> 
         			
         	<p class="note"><ref class="sc-note-num" target="#noteXref_15" id="note_15">15</ref>  Klumpke, <hi rend="italic"><persName ref="RBonheur">Rosa Bonheur</persName></hi> cit., p. 284.
         	</p> 
         			
         	<p class="note"><ref class="sc-note-num" target="#noteXref_16" id="note_16">16</ref>  Ivi, p. 300.
         	</p> 
         			
         	<p class="note"><ref class="sc-note-num" target="#noteXref_17" id="note_17">17</ref>  Ivi, p. 402.
         	</p> 
         			
         	<p class="note"><ref class="sc-note-num" target="#noteXref_18" id="note_18">18</ref>  Martina Corgnati, <hi rend="italic">Impressioniste. <persName ref="MCassat">Mary Cassatt</persName>, Marie Bracquemond, <persName ref="EGonzales">Eva Gonzalès</persName>, <persName ref="BMorisot">Berthe Morisot</persName></hi>, Nomos, Busto Arsizio 2018, p. 157.
         	</p> 
         			
         	<p class="note"><ref class="sc-note-num" target="#noteXref_19" id="note_19">19</ref>  Elisabetta Rasy, <hi rend="italic">Le disobbedienti</hi>, Mondadori, Milano 2019, p. 113.
         	</p> 
         			
         	<p class="note"><ref class="sc-note-num" target="#noteXref_20" id="note_20">20</ref>  Ivi, p. 123.
         	</p> 
         			
         	<p class="note"><ref class="sc-note-num" target="#noteXref_21" id="note_21">21</ref>  Ivi, p. 125.
         	</p> 
         			
         	<p class="note"><ref class="sc-note-num" target="#noteXref_22" id="note_22">22</ref>  <persName ref="SMallarme">Stéphane Mallarmé</persName>, Paul Valéry, <hi rend="italic"><persName ref="BMorisot">Berthe Morisot</persName></hi>, trad. it. di Paolo Martore, Castelvecchi, Roma 2016.
         	</p> 
         			
         	<p class="note"><ref class="sc-note-num" target="#noteXref_23" id="note_23">23</ref>  <persName ref="MCassat">Mary Cassatt</persName>, <hi rend="italic">In the </hi><hi rend="italic">Lodge</hi> (<hi rend="italic">Donna in nero all’Opéra</hi>), 1878, olio su tela, 81 x 66 cm, Boston, Museum of Fine Arts. 
         	</p> 
         			
         	<p class="note"><ref class="sc-note-num" target="#noteXref_24" id="note_24">24</ref>  <persName ref="MCassat">Mary Cassatt</persName>, <hi rend="italic">Donna con collana di perle in un palchetto</hi>, 1879, olio su tela, 81,3 x 59,7 cm, Philadelphia, Philadelphia Museum of Art. 
         	</p> 
         			
         	<p class="note"><ref class="sc-note-num" target="#noteXref_25" id="note_25">25</ref>  <persName ref="EDegas">Edgar Degas</persName>, <hi rend="italic">Ritratto di <persName ref="MCassat">Mary Cassatt</persName></hi>, 1884, olio su tela, 71,4 x 58,7 cm, Washington, National Gallery of Art.
         	</p> 
         			
         	<p class="note"><ref class="sc-note-num" target="#noteXref_26" id="note_26">26</ref>  Anna Maria Panzera, <hi rend="italic"><persName ref="CClaudel">Camille Claudel</persName></hi>, L’Asino d’oro, Roma 2016, p. 30.
         	</p> 
         			
         	<p class="note"><ref class="sc-note-num" target="#noteXref_27" id="note_27">27</ref>  Ivi, p. 32.
         	</p> 
         			
         	<p class="note"><ref class="sc-note-num" target="#noteXref_28" id="note_28">28</ref>  <persName ref="PClaudel">Paul Claudel</persName> in Pierre Claudel, <hi rend="italic"><persName ref="PClaudel">Paul Claudel </persName></hi>, Bloud et Gay, Paris 1965 cit. in Odile Ayral-Clause, <hi rend="italic"><persName ref="CClaudel">Camille Claudel</persName></hi>, trad. it. di Simona Giordano, Castelvecchi, Roma 2013, p. 151.
         	</p> 
         			
         	<p class="note"><ref class="sc-note-num" target="#noteXref_29" id="note_29">29</ref>  Panzera, <hi rend="italic"><persName ref="CClaudel">Camille Claudel</persName></hi> cit., p. 204.
         	</p> 
         			
         	<p class="note"><ref class="sc-note-num" target="#noteXref_30" id="note_30">30</ref>  Ivi, p. 212.
         	</p> 
         			
         	<p class="note"><ref class="sc-note-num" target="#noteXref_31" id="note_31">31</ref>  Ivi, p. 230.
         	</p> 
         			
         	<p class="note _idGenParaOverride-1"><ref class="sc-note-num" target="#noteXref_32" id="note_32">32</ref>  Silke Schauder (a cura di), <hi rend="italic"><persName ref="CClaudel">Camille Claudel</persName>: de la vie à l’œuvre; regards croisés; actes du colloque</hi>, L’Harmattan, Paris 2008 (trad. dell’autore).
         	</p>
        </div>
         		
    </div>
      	
    </body>
   
</TEI>