<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0" xmlns:viaf="https://viaf.org/viaf/">
   	
   <body id="DOrazio_epub-8" lang="it-IT" xml:lang="it-IT">
      		
      <div type="chapter" n="8?">
         			
         <head class="Titolo_1" id="_idParaDest-27"><ref id="_idTextAnchor026"/>Libere. XX secolo
         </head>
         </div>
		<div type="paragraph" n="1">
         			
         	<p>Il passaggio dal XIX al XX secolo porta alle donne enormi novità. Tra la generazione
            nata nella prima metà dell’Ottocento e quella che viene alla luce dopo il 1860 passa
            un’èra che vede cambiamenti repentini e profondi. Gli statuti nazionali si arricchiscono
            di leggi che cominciano, lentamente ma in modo determinante, a colmare il divario
            tra i diritti delle donne e quelli degli uomini nell’ambito coniugale.
         	</p>
         			
         	<p>È l’<placeName ref="England">Inghilterra</placeName> a dare l’avvio ad una riforma epocale.	</p>
         			
         	<p>L’<hi rend="italic">Atto per la custodia dei minori</hi>, nel 1839, concede alle madri di impeccabile condotta l’accesso ai propri figli in
            caso di divorzio o separazione, e l’<hi rend="italic">Atto di causa matrimoniale </hi>nel 1857 apre loro le porte del diritto a richiedere il divorzio. Ma, mentre il marito
            deve solo provare l’adulterio da parte della moglie per portarla in tribunale, una
            donna deve provare che il marito non solo abbia commesso adulterio, ma anche incesto,
            bigamia, violenza o abbandono del tetto coniugale.
         	</p>
         			
         	<p>Nella società vittoriana, tre professioni mediche vengono aperte alle donne: infermieristica,
            ostetricia e medicina generale. Sebbene sia soprattutto il ruolo subalterno dell’infermiera
            a vedere l’ingresso di un grande numero di ragazze negli ospedali e negli studi medici,
            il passo avanti è notevole.
         	</p>
         			
         	<p>Nel 1869 nel <placeName ref="UK">Regno Unito</placeName> vede la luce il movimento delle suffragette: il gruppo di
            pressione che rivendica il diritto universale di voto alle donne inizia a muoversi
            come un’organizzazione nazionale che alla fine del secolo porterà alla fondazione
            della Società nazionale per il suffragio femminile.
         	</p>
         			
         	<p>Il vento riformista che soffia in <placeName ref="GreatBritain">Gran Bretagna</placeName> incide profondamente sui rapporti
            tra uomo e donna anche nel resto d’Europa e le artiste, come è sempre stato nella
            storia, sono pioniere di queste trasformazioni sociali e incarnano una nuova identità
            femminile con disinvoltura e spavalderia. Cittadine del mondo, nomadi quasi frenetiche,
            si avvantaggiano delle innovazioni nei trasporti e nelle comunicazioni per conquistare
            la scena cittadina tra <placeName ref="Paris">Parigi</placeName>, gli <placeName ref="USa">Stati Uniti</placeName>, il <placeName ref="SouthAmerica">Sud America</placeName> e l’<placeName ref="Italy">Italy</placeName>. Nell’epoca
            in cui nascono il cinema, l’industria della moda e la grafica pubblicitaria, e la
            fotografia diventa un fenomeno alla portata di tutti, le artiste attraversano ogni
            ambito della creatività, dimostrando una consapevolezza e una coerenza assolutamente
            inedite. Malgrado siano spesso accompagnate da uomini che le adorano, si muovono con
            grande indipendenza tra promesse d’amore, tradimenti e relazioni di convenienza, al
            pari dei colleghi maschi. Molte di loro sono finalmente padrone del proprio destino,
            tra le poche donne che nel mondo riescono a godere dei risultati ottenuti dal suffragismo
            e dalle campagne protofemministe che hanno spopolato nell’Ottocento tra Europa e <placeName ref="America">America</placeName>.
         	</p>
         			
         	<p>Le artiste, che da secoli fanno i conti con la discriminazione di genere in ambito
            professionale, riescono a manipolare la loro secolare posizione di svantaggio per
            prendersi le prime soddisfazioni anche sul mercato.
         	</p>
         			
         </div>
		<div type="paragraph" n="2">
			<head  class="Titolo_2" id="_idParaDest-28"><hi rend="italic"><ref id="_idTextAnchor027"/>Il fascino di Suzanne Valadon (1865-1938)</hi></head>
         			
         	<p>Intorno al 1910, rue Cortot – viottolo che si inerpica sulla collina di <placeName ref"Montmartre">Montmartre</placeName>
            – è spesso teatro di scenate che richiamano l’attenzione degli avventori che affollano
            i cabaret e i <hi rend="italic">cafés chantants</hi> della zona. Dalle finestre del civico 12 arrivano spesso urla forsennate. Al primo
            piano abita quella che a <placeName ref="Paris">Parigi</placeName> tutti chiamano la «Trinité maudite» (il «trio infernale»):
            la pittrice Suzanne Valadon, suo figlio Maurice Utrillo e André Utter, aspirante artista
            dal corpo scultoreo, modello e amante della donna. Grattando il fondo della loro relazione,
            si scopre che sono in realtà tre disperati che condividono lo stesso appartamento
            e una vita assai complicata. Spesso i litigi sono dovuti alle crisi epilettiche di
            Maurice, che la madre seda imbottendolo di alcolici. Il giovane pittore è geloso di
            André, soffre crisi d’abbandono, più volte non risponde di sé. La Valadon si muove
            in questo difficile <hi rend="italic">ménage a trois</hi> sorvolando con destrezza sui commenti più sprezzanti sia della società parigina perbenista
            sia della comunità artistica più tradizionalista. È talmente convinta della sua scelta,
            che nel giro di pochi anni sposerà Utter.
         	</p>
         			
         	<p>Nel frattempo, ottiene una serie di consensi anche dal punto di vista professionale.
            Suzanne è la prima donna ad essere ammessa nella celeberrima Société Nationale des
            Beaux-Arts, dove espongono colleghi ormai celebri come Braque, Seurat, Chagall, Modigliani,
            <persName ref="HMatisse">Matisse</persName> o de Chirico. Esercita un potere di attrazione formidabile nei suoi compagni
            d’avventura, storditi dal suo sguardo e dal suo carattere lunatico che gioca con le
            relazioni e con le ambizioni dei pittori amici, spesso mettendoli uno contro l’altro.
            
         	</p>
         			
         	<p>Quando, a quindici anni, si è trasferita a <placeName ref="Paris">Parigi</placeName> con la madre e la sorella, tutti
            la chiamavano ancora Marie-Clémentine, il suo vero nome all’anagrafe. È stato Henri
            de Toulouse-Lautrec a soprannominarla Suzanne, per echeggiare <persName ref="Susanna">Susanna</persName>, l’eroina che
            nella Bibbia si deve difendere dalle attenzioni dei vecchioni. All’epoca, lei era
            solita frequentare pittori <hi rend="italic">âgés</hi> per i quali posava come modella: <persName ref="PARenoir">Renoir</persName>, Zandomeneghi,<persName ref="PdeChavannes">Puvis de Chavannes</persName> e <persName ref="EDegas">Degas</persName>
            l’hanno accolta nei propri atelier, persi nell’ammirazione del suo corpo, sottratto
            ad una carriera circense interrotta per una rovinosa caduta. Da acrobata, la ragazza
            è diventata punto di riferimento dell’immaginario artistico parigino. Tra le sue vittime
            d’amore non ci sono stati solo pittori, ma anche compositori, come Erik Satie, che
            l’ha sommersa di lettere e poesie appassionate, precipitando in una relazione tanto
            struggente quanto burrascosa, uno dei tanti rapporti fugaci da cui Suzanne ha deciso
            di liberarsi, sentendosi asfissiata.
         	</p>
         			
         	<p>Quando ha incontrato il pittore e giornalista spagnolo Miguel Utrillo y Molins, però,
            è accaduto l’inaspettato. Era il 1883 e a soli diciotto anni si è ritrovata incinta
            (non svelerà mai di quale uomo): Miguel ha accettato di riconoscere il neonato dandogli
            il suo cognome, senza avere alcuna sicurezza che fosse suo figlio. L’uomo non se ne
            è mai occupato, anche perché la madre non ha rinunciato alla sua indipendenza per
            andare a convivere con lui. Ha preferito sbarcare il lunario accostandosi alla pittura.
            Per concentrarsi sul proprio lavoro, ha affidato il figlio piccolo alle cure della
            nonna materna, nonostante fosse vittima dell’alcolismo, e ben presto ha deciso di
            sposare il ricco commerciante di tessuti Paul Mousis, con la speranza che potesse
            garantire alla famiglia una certa tranquillità economica. Manco a dirlo, anche questa
            relazione ha avuto vita brevissima: Suzanne non è fatta per le relazioni stabili,
            la <hi rend="italic">routine</hi>, i rapporti ben regolati dalle convenzioni sociali.
         	</p>
         			
         	<p>È questo il momento in cui abbandona il suo ricco consorte per tuffarsi nella relazione
            con André, all’epoca considerata ai limiti della decenza per la grande differenza
            d’età che vede la donna più matura dell’uomo. Malgrado il trambusto della sua vita
            privata, mantiene grande lucidità nel lavoro. Riesce ad ottenere la protezione di
            Berthe Weill, potente sostenitrice dell’avanguardia francese, espone al Salon des
            Indépendants, si muove da protagonista sulla competitiva scena artistica parigina.
            La sua pittura si divide tra il debito all’Impressionismo, ai cui ultimi fuochi assiste
            con distacco, e l’assorbimento delle nuove istanze dell’Espressionismo, al quale attinge
            per tracciare sulla tela figure spesso spigolose, dai colori acidi. L’artista elabora
            uno dei linguaggi più personali in quel momento di transizione tra l’abbandono della
            pittura figurativa classica e l’esordio delle avanguardie. 
         	</p>
         			
         	<p>Il suo lavoro assume un senso e un valore ancora maggiore, se inserito all’interno
            di un’esperienza di vita che non le lascia molto spazio per dedicarsi alla pittura.
            Di anno in anno, le crisi psichiche del figlio assorbono gran parte del suo tempo,
            per sfociare in un ricovero presso l’<placeName ref"SainteAnneHospitalCenter">ospedale Sainte-Anne</placeName> di <placeName ref="Paris">Parigi</placeName>. Dopo due mesi,
            il neurologo firma le dimissioni del paziente, al quale viene suggerita una insolita
            terapia: la pittura. Inconsapevole del talento che risiede nelle mani del ragazzo,
            Suzanne asseconda questo suggerimento e accoglie Maurice nel suo atelier. Con sua
            grande sorpresa, nel giro di pochi mesi scopre di ritrovarsi in casa una risorsa economica
            inaspettata: si stringe a lui sviluppando una relazione tossica nella quale i due
            diventano inseparabili, si adorano e si proteggono fino a diventare uno dipendente
            dall’altra. Nell’ottica di costruire una situazione più tranquilla intorno al figlio,
            lo spinge tra le braccia di una vedova, che paradossalmente segnerà anche l’allontanamento
            tra i due. Lucie Valore, sette anni più grande di Maurice, lo terrà distante dall’alcol,
            ma anche dalla madre, che si ritroverà ai margini di quella missione cui ha dedicato
            diversi anni della sua vita. Con André Utter, sarà estromessa dall’esistenza e dalla
            carriera del figlio.
         	</p>
         			
         	<p>C’è un’immagine che descrive con grande icasticità l’epilogo di questo rapporto. Quando
            nel 1938 un ictus stroncherà Suzanne, ai funerali della pittrice parteciperà tutta
            la comunità degli artisti parigini, con Picasso in testa. Ne mancherà soltanto uno,
            proprio Maurice Utrillo. 
         	</p>
         			
         </div>
		<div type="paragraph" n="3">
			<head  class="Titolo_2" id="_idParaDest-29"><hi rend="italic"><ref id="_idTextAnchor028"/>Lo stile di Tamara de Lempicka (1898-1980)</hi></head>
         			
         	<p>Il nome Art Déco viene coniato quando il mondo è già immerso in questo stile nuovo,
            che nel giro di pochi anni invade i caffè, i cinema, i teatri, le saune, viene esportato
            nelle carrozze dei treni e giunge in <placeName ref="America">America</placeName> sulle comode poltrone dei transatlantici.
         	</p>
         			
         	<p>Fortemente segnata da una crisi economica e sociale, che ha visto la terribile concomitanza
            tra l’epidemia di febbre spagnola e il progressivo deterioramento della finanza, l’Europa
            reagisce con una vitalità senza precedenti, che contagia ogni ambito – dall’economia
            all’arte, dalla letteratura all’arredamento. Il Déco corrisponde ad un nuovo gusto
            della vita, che si avvale delle proposte rivoluzionarie delle avanguardie storiche,
            fuse e private della loro carica dirompente, per trasformarsi in seducenti gesti decorativi:
            l’energia del Futurismo, la plasticità della Secessione, i toni selvaggi dei Fauves
            fino agli schemi geometrici del Cubismo. Questa attitudine per lo sfavillio dei toni
            – molto più di uno stile – invade ogni ambito decorativo degli spazi e dei corpi attraverso
            la trasformazione di stoffe, abiti, arredi, dipinti ed edifici in superfici dagli
            smalti rilucenti. 
         	</p>
         			
         	<p>Forse l’artista che più si addice a questa congerie di linguaggi e all’immagine Déco
            è Tamara de Lempicka, che vive da donna libera ai tempi in cui le donne non possono
            ancora esserlo del tutto. Col suo pennello immette nel Déco la purezza rinascimentale,
            le forme di Michelangelo e di<persName ref="JADIngres">Ingres</persName>, l’idea di bellezza di Klimt e il manierismo
            di Pontormo reinterpretandoli con geniale modernità.
         	</p>
         			
         	<p>Si muove nel <hi rend="italic">jet set</hi> internazionale come una <hi rend="italic">dandy</hi> tutta al femminile che viaggia tra Europa e <placeName ref="USa">Stati Uniti</placeName>, dichiarando la sua bisessualità,
            sposando due gentiluomini blasonati e rifiutando le <hi rend="italic">avances</hi> di D’Annunzio. La sua è davvero una vita da romanzo, cui attribuisce l’alone del
            mito anche grazie ai suoi quadri: basti pensare al celeberrimo autoritratto con caschetto
            e guanti di daino al volante di una Bugatti verde smeraldo, che lei in realtà non
            ha mai posseduto. Tamara è un misto di spavalderia e di abbandono, di desiderio e
            di attrazione, ma nello stesso tempo di impenetrabilità, come i personaggi dei suoi
            quadri; stende sulla tela colori che sono eccitanti e romantici, che mette al servizio
            di una pittura scandalosa e seducente, dove non si preoccupa di disegnare volti e
            corpi deformi. Matura una eccezionale consapevolezza della sua arte, dopo aver studiato
            con attenzione tutti i suoi colleghi maschi, da Picasso a Dalí, fino a de Chirico
            e Boccioni.
         	</p>
         			
         	<p>Ma lei è molto più di una pittrice: è un’icona. Con grande spavalderia, costruisce
            il suo personaggio mescolando le carte del proprio passato. Non rivela a nessuno la
            sua vera data di nascita e si inventa un passato dalla drammatica vita familiare,
            dove il padre l’avrebbe abbandonata in seguito a un divorzio, ma c’è chi è pronto
            a scommettere che si sia suicidato. Forse perché lei stessa l’ha confessato a qualcuno
            in preda ad una crisi di pianto. L’unico momento luminoso che ricorda è il viaggio
            tra <placeName ref="Italy">Italy</placeName> e <placeName ref="France">Francia</placeName> trascorso con la nonna a soli 10 anni. Come si addice alla scelta
            romantica di un destino luminoso, sarebbe stato proprio in quel frangente che Tamara
            ha deciso di diventare un’artista. Esiste un <hi rend="italic">cliché</hi> meno prevedibile?
         	</p>
         			
         	<p>Certo, lei fa di tutto per spiazzare le persone che la circondano, inanellando una
            serie di performance che delineano la sua immagine pubblica e privata. Pare che il
            matrimonio con il marito, l’avvocato Tadeusz Łempicki, sia il frutto di un incontro
            durante un ricevimento a <placeName ref="SaintPetersburg">San Pietroburgo</placeName>, dove si presenta mascherata da pastorella
            polacca con un’oca al guinzaglio. Tra stereotipi sentimentali di un’infanzia infelice
            e colpi di scena, si procura un amante durante il viaggio di nozze e resiste all’interno
            della relazione coniugale per dieci anni. Sembra una donna incapace di sopportare
            la normalità dei rapporti, malgrado persista nel cercarli. 
         	</p>
         			
         	<p>Ogni suo comportamento alimenta la nascita di un alone mitologico intorno a lei: non
            è un’artista maledetta, nella misura in cui non vive nella povertà, ma fa di tutto
            per assomigliare ai colleghi <hi rend="italic">maudit</hi> su cui si concentrano sempre più le attenzioni della cronaca – culturale e non solo
            – e del collezionismo. È la <hi rend="italic">testimonial</hi> più autentica del nuovo stile, cui si ispirano le copertine patinate dove compare,
            spesso in abiti maschili e gioielli. Non nasconde di far uso di droghe né di gradire
            l’intimità con ragazze che incontra in locali per sole donne. Esercita lo stesso libertinaggio
            degli uomini e ne va fiera. Una delle sue relazioni più durature sarà proprio con
            una donna, Ira Perrot.
         	</p>
         			
         	<p>Fin dagli esordi, Tamara intuisce che questo suo comportamento al di sopra di qualsiasi
            convenzione può essere la miccia che accende l’interesse del mercato. Negli anni Venti,
            è senza dubbio una delle artiste più conosciute d’Europa, superando per fama e quotazioni
            anche molti dei suoi colleghi. I suoi quadri permettono ai collezionisti di partecipare
            in qualche modo alla sua vita estrema ed elegante. Sulle sue tele si alternano donne
            civettuole in abiti alla moda e giri di perle al collo, come <hi rend="italic">Le due amiche</hi> (1923), uomini in cravatta dalle camicie inamidate e lo sguardo intenso, come il
            <hi rend="italic">Barone Kuffner</hi> (1928), musiciste in abiti dai colori sgargianti, che si stagliano su uno sfondo
            di grattacieli, come la sua <hi rend="italic">Musicista</hi> alle prese con un liuto (1929). Sono per lo più uomini misteriosi e donne seducenti
            a popolare i suoi dipinti. Sono i protagonisti di un mondo estremamente coerente con
            i suoi comportamenti e con gli atteggiamenti che assume nelle occasioni pubbliche
            cui partecipa e descrive nelle sue interviste. 
         	</p>
         			
         	<p>Nel 1925 inaugura una sua personale a <placeName ref="Milan">Milano</placeName>. In quell’occasione Filippo Tommaso Marinetti
            non riesce a toglierle lo sguardo di dosso e, per conquistarla, le propone un’impresa
            eroica: quella stessa notte sarebbero partiti per <placeName ref="Paris">Parigi</placeName>, dove l’indomani avrebbero
            messo il Museo del <placeName ref="LouvreMuseum">Louvre</placeName> a ferro e fuoco. Ma l’avventura non avrà mai inizio, perché
            l’automobile che avrebbe dovuto portarli in <placeName ref="France">Francia</placeName> viene rimossa dai vigili: era
            parcheggiata in divieto di sosta. Tamara non perde mai l’occasione di confermare la
            sua vita a due velocità: grandi slanci e tristi interruzioni. 
         	</p>
         			
         	<p>Il suo fascino seduce persino Gabriele D’Annunzio, che la invita presso la sua villa
            sul <placeName ref="LakeGarda">lago di Garda</placeName>, il <placeName ref="Vittoriale">Vittoriale</placeName>, con la scusa di ordinarle un ritratto. In realtà,
            il Vate ha ben altre mire sulla donna e Tamara ne approfitta con straordinaria furbizia.
            Gli invia lettere e telegrammi facendogli credere di essere sessualmente turbata da
            lui, lo raggiunge quando l’uomo non può più resisterle, ma lo lascia macerare nel
            suo tormento per dieci giorni. I due giocano a rincorrersi e una notte la donna chiama
            un taxi per scappare a <placeName ref="Brescia">Brescia</placeName>. D’Annunzio le invia un messaggero su un cavallo bianco
            che le recapita una poesia e un magnifico anello di topazio. Dopo una serie di tira
            e molla l’artista sventa un tentativo di assalto del «comandante»: una sera D’Annunzio
            le fa assumere cocaina a sua insaputa e mentre la pittrice è incosciente la sfiora
            furtivamente, ma Tamara riesce a riprendersi e lo respinge con violenza. Non contenta,
            insinua che i suoi dipinti siano troppo cari per lui, un affronto che il poeta non
            può sostenere. La pittrice viene messa alla porta e fuggendo in automobile gli urla
            una frase divenuta poi storica: «Vecchio nano in uniforme!».
         	</p>
         			
         	<p>L’<placeName ref="Italy">Italy</placeName> costituisce soltanto una felice parentesi all’interno della sua esistenza
            alla ricerca spasmodica del successo. Dopo averlo ritratto, sposa il barone Kuffner
            e lo convince ad attraversare l’Oceano Atlantico quando capisce che per lei le cose
            potrebbero mettersi male, all’indomani dell’invasione della <placeName ref="Poland">Polonia</placeName> da parte di Hitler.
            Giunge negli <placeName ref="USa">Stati Uniti</placeName> preceduta dalla sua fama, che la trasforma in uno dei volti
            più ricercati dalle riviste patinate. Ma l’esperienza americana ben presto si rivela
            meno brillante di quanto si aspettasse.
         	</p>
         			
         	<p>Le notizie che giungono dall’Europa la precipitano in uno stato di incertezza e depressione,
            dove l’unica via d’uscita sembra la religione. Approfondisce con la pittura quello
            spiritualismo mistico che da alcuni anni è diventato il suo soggetto preferito. <hi rend="italic">La madre superiora</hi> (1935) – il ritratto di una monaca di <placeName ref="Parma">Parma</placeName> che conosce – è la migliore rappresentazione
            del misticismo che ha abbracciato in questa nuova fase della sua vita. Non si libererà
            mai di questo quadro così come di altri soggetti sacri, con cui compone una nuova
            mitologia. 
         	</p>
         			
         	<p>Come spesso accade, la critica spesso non comprende né apprezza questi vertiginosi
            mutamenti che possono accadere nelle carriere degli artisti. Il <hi rend="italic">glamour</hi>, che per anni ha ammantato la personalità di Tamara, non può spegnersi tra rosari
            ed eucarestie. La pittrice per quasi quarant’anni non godrà più di alcuna attenzione
            da parte del mondo dell’arte, che le offrirà solo rarissime occasioni di proporre
            in pubblico questa nuova serie di immagini, per lo più esercizi che lei conduce nel
            chiuso della sua casa o in ambito locale. Solo nel 1972 si assiste ad un ritorno di
            fiamma della critica per questa donna che tanto aveva dato all’immaginario collettivo
            della prima metà del secolo: il gallerista parigino Alain Blondel la convince ad allestire
            una retrospettiva presso la Galerie du Luxembourg, dove si riaccende la luce del suo
            alone.
         	</p>
         			
         	<p>Ma si tratta di un fuoco fatuo. 	</p>
         			
         	<p>Nel 1978 Tamara abbandona per l’ultima volta qualsiasi mondanità e si trasferisce
            a <placeName ref="Cuernavaca">Cuernavaca</placeName> in <placeName ref="Mexico">Messico</placeName>, dove sposa il giovane scultore Victor Manuel Contreras (il
            barone Kuffner è morto nel 1961). Lì si spegne nel sonno il 18 marzo del 1980. Apprezzata
            anche da chi ignora la sua storia, una sua creazione compare spesso nei poster appesi
            alle pareti delle case, su una borsa, sulla copertina di un quaderno, su un piatto,
            quasi sia diventata un’antesignana della cultura pop.
         	</p>
         			
         </div>
		<div type="paragraph" n="4">
			<head  class="Titolo_2" id="_idParaDest-30"><hi rend="italic"><ref id="_idTextAnchor029"/>Gli esperimenti di Sonia Terk Delaunay (1885-1979)</hi></head>
         			
         	<p>Nei primi decenni del XX secolo, un vento da est travolge l’arte di tutta Europa.
            Dalla <placeName ref="Poland">Polonia</placeName> e dall’<placeName ref="SovietUnion">Unione Sovietica</placeName>, giungono a <placeName ref="Paris">Parigi</placeName> e in <placeName ref="Italy">Italy</placeName> alcune tra le
            artiste più forti, che lasciano un segno profondo nello sviluppo dei linguaggi pittorici
            e diventano protagoniste assolute delle avanguardie con le loro proposte innovative.
            Sono animate da una determinazione inarrestabile e sprigionano un fascino irresistibile,
            che permea le loro creazioni. Non c’è solo il mito della polacca Tamara de Lempicka,
            ma anche le scelte coraggiose di Gala Éluard, nata a <placeName ref="Kazan">Kazan</placeName> (<placeName ref="Russia">Russia</placeName>), il temperamento
            ostinato della russa Natal’ja Gon<span class="Times_NRoman_tondo">č</span>arova e di Sonia Terk, nata a <placeName ref="Odessa">Odessa</placeName>, in Ucraina, o di Antonietta Raphaël, giunta
            a <placeName ref="Rome">Roma</placeName>da <placeName ref="Kaunas">Kaunas</placeName>, in Lituania, solo per citare alcune tra le donne più celebri che
            hanno operato nell’ambito dei movimenti artistici del primo Novecento.
         	</p>
         			
         	<p>Sonia Stern nasce a <placeName ref="Odessa">Odessa</placeName> nel 1885, ma fin dall’infanzia è destinata a cambiare nome,
            per acquisire quello degli uomini che la accudiscono e le permettono di sviluppare
            una cultura europea e una competenza che spazia dalle arti visive al design. Il primo
            è lo zio materno Henri Terk, grazie al quale viaggia tra la <placeName ref="Finland">Finlandia</placeName>, la <placeName ref="Germany">Germania</placeName>,
            l’<placeName ref="Austria">Austria</placeName>, la <placeName ref="Switzerland">Svizzera</placeName> e l’<placeName ref="Italy">Italy</placeName>. Non si tratta di soggiorni di piacere, ma di esperienze
            che contribui­scono ad arricchire la sua formazione. A <placeName ref="Karlsruhe">Karlsruhe</placeName> impara il disegno,
            a <placeName ref="Paris">Parigi</placeName> la tecnica della stampa, in <placeName ref="Italy">Italy</placeName> l’accordo delle tonalità nella pittura
            rinascimentale.
         	</p>
         			
         	<p>Dopo un breve matrimonio, conosce il pittore Robert Delaunay, del quale accoglie il
            cognome e la ricerca, che la getteranno nella ossessiva sperimentazione degli effetti
            di luce e del rapporto tra i colori. Dalla legge del contrasto simultaneo dei colori,
            elaborata dal chimico Michel-Eugène Chevreul, parte la ricerca dei Delaunay dedicata
            ai colori simultanei, distribuiti in forme cubiste sulle tele. Lo scienziato si era
            soffermato sull’analisi della percezione dei colori, definendo «contrasto simultaneo»
            la diversa consistenza, intensità e ampiezza di superficie che un colore manifesta
            secondo la tonalità cui è accostato. La «simultaneità» dell’associazione di due superfici
            colorate genera un immediato effetto visivo. Un quadrato verde risulta estremamente
            diverso se circondato da una cornice arancione, che lo costringe, o se immerso in
            un quadrato viola, che lo espande. L’artista cerca di applicare questi princìpi non
            solo alla pittura ma anche agli oggetti d’uso quotidiano più richiesti dal mercato,
            come i tessuti che comincerà ad elaborare per farne abiti e complementi d’arredo.
            
         	</p>
         			
         	<p>È una donna dallo spiccato senso pratico, Sonia, che anticipa l’attitudine dei designer
            industriali. Il suo interesse per le stoffe è molto precoce: già nel 1909 nasce <hi rend="italic">Feuillages</hi>, un’opera in cui intreccia fili di lana variopinta come fossero pennellate di colore.
            È il primo esperimento di un’opera d’arte a tutti gli effetti in cui la tavolozza
            non è costituita da pigmenti mescolati e stesi su una superficie, ma da tessuti scelti
            e accostati per la loro valenza cromatica. Il criterio di scelta e combinazione dei
            colori è innovativo e a tratti rivoluzionario. Quando per il figlio cuce una coperta
            ricavata dall’accostamento di ritagli di stoffe diverse, come fossero geometrie cubiste,
            inaugura quel metodo che la porterà a realizzare la prima <hi rend="italic">robe simultanée</hi> per lo spettacolo <hi rend="italic">Les prismes électriques</hi> (1914). Dai costumi teatrali agli abiti il passo è breve: nel giro di poco tempo
            la moda simultanea scenderà dal palcoscenico per invadere la quotidianità: i tessuti
            più vari – dal raso al cotone, dal lino alla seta fino al damasco – le stoffe della
            Delaunay sono tinte di colori puri, distribuiti in triangoli, quadrati o poligoni
            che puntano a rinnovare gli abiti indossati dalle donne nella vita di tutti i giorni.
            
         	</p>
         			
         	<p>Quando la rivoluzione russa le toglierà il sostegno finanziario dello zio Terk, Sonia
            si reinventerà come imprenditrice. A <placeName ref="Madrid">Madrid</placeName> apre Casa Sonia, dove la sua produzione
            spazierà dagli accessori alle tende, mentre le tecniche di produzione si avvarranno
            delle moderne tecnologie della stampa o dell’applicazione di tessuti attraverso il
            ricamo. Nel corso degli anni cercherà sempre di coinvolgere gli amici artisti che
            frequenta con il compagno Robert: i versi del poeta dadaista Tristan Tzara finiranno
            sulle sue <hi rend="italic">robes-poèmes</hi>, mentre gli scritti surrealisti di Philippe Soupault arricchiranno i suoi <hi rend="italic">rideaux-poèmes</hi>. 
         	</p>
         			
         	<p>Rivolte ad una facoltosa <hi rend="italic">élite</hi> intellettuale, le sue creazioni riscuotono un immediato successo che le permette
            di aprire l’Atelier Simultané in <placeName ref="BoulevardMalesherbes">Boulevard Malesherbes</placeName>, a pochi isolati dagli <placeName ref="ChampsElysees">Champs Elysées</placeName>. È qui che la sua ricerca si prende una pausa dalle opere <hi rend="italic">prêt-à-porter</hi> per impegnarsi nella composizione dei cosiddetti <hi rend="italic">Libri neri</hi> (1924-1934): i suoi meccanismi mentali, che fondono la scienza e l’estetica, trovano
            espressione in quaderni a righe, rilegati in tela nera, dove Sonia enuncia e illustra
            i princìpi dei suoi gesti mentali. 
         	</p>
         			
         	<p>Le sue composizioni si giocano sui puri ritmi di linee e di forme, resi incandescenti
            da una sorta di luce interna. Si avverte l’influenza di Matyushin, violinista dell’orchestra
            imperiale e teorico della musica cromatica, autore di dipinti costruiti con bande
            di colore che traducono in immagine le vibrazioni del suono. È lei stessa a riconoscere
            di dover molto alla musica, soprattutto al jazz di Duke Ellington e Louis Armstrong
            che le offrono spunti per tracciare il ritmo sincopato dei suoi lavori. Sonia ama
            frequentare i locali popolari di <placeName ref="Paris">Parigi</placeName> dove si balla il tango e il fox-trot: come
            le sue gambe sulla pista, i suoi colori danzano nei quadri<ref  target="#note_1" id="noteXref_1">1</ref>.
         	</p>
         			
         	<p>In quegli anni realizza <hi rend="italic">gouaches</hi> costellate di riferimenti precisi al processo produttivo dei tessuti: l’artista mette
            a punto la creazione, individua il deposito, il programma, l’esecuzione, la vendita
            e la consegna. Come una vera professionista del prodotto, indica il prezzo e i materiali
            da utilizzare per la realizzazione effettiva.
         	</p>
         			
         	<p>Al suo lavoro guardano generazioni di stilisti, tra cui Coco Chanel, che riprende
            il rigore geometrico dei suoi abiti simultanei, vere e proprie opere d’arte da indossare,
            nelle quali i colori si servono del movimento del corpo per complicare le loro combinazioni.
            Quando scompare, nel 1979, lascia dietro di sé una tale mole di lavoro che rende palese
            quanto sia diverso dalla tradizione primonovecentesca il suo modello femminile: lontana
            dalla <hi rend="italic">femme fatale</hi>, la sua donna trova la sua identità nel rigore del proprio lavoro.
         	</p>
         			
         	<p>Un atteggiamento ben diverso da quello che assume la magnetica Gala.	</p>
         			
         </div>
		<div type="paragraph" n="5">
			<head  class="Titolo_2" id="_idParaDest-31"><hi rend="italic"><ref id="_idTextAnchor030"/>La follia di Gala Éluard (1894-1982)</hi></head>
         			
         	<p class="riportato_a_vivo">Io chiamo mia moglie: Gala, Galuchka, <persName ref="Gradiva">Gradiva</persName> (perché è stata la mia <persName ref="Gradiva">Gradiva</persName>); Oliva
            (per la forma del suo volto e il colore della sua pelle); Olivette, il diminutivo
            catalano di Oliva, e i suoi derivati deliranti, Olihuette, Orihuette, Buribette, [...].
            La chiamo anche Lionete (perché appena si arrabbia ruggisce come il leone della Metro
            Goldwyn Mayer); Scoiattolo, Tapiro, Piccolo negus (perché rassomiglia a un vivace
            animaletto delle foreste); Ape (perché scopre tutte le essenze che, gettate nel crogiolo
            del mio cervello, diventeranno il magico miele dei miei pensieri). [...] E ancora
            Campanella di pelliccia (perché, mentre dipingo legge per me ad alta voce, e la sua
            voce ha il soffice mormorio di una campanella di pelliccia, che mi permette di apprendere
            quanto, senza di lei, sarei destinato a ignorare)<ref  target="#note_2" id="noteXref_2">2</ref>.
         	</p>
         			
         	<p >Non c’è migliore descrizione per capire il talento più grande di Gala: cambiare pelle,
            atteggiamento e volto per favorire la creatività dei suoi compagni, per i quali è
            molto più di una musa. È loro complice.
         	</p>
         			
         	<p>Il primo a cui si lega è una conoscenza molto precoce.	</p>
         			
         	<p>A diciotto anni le viene diagnosticata una grave tubercolosi: per curarla, Gala viene
            ricoverata in un sanatorio svizzero, dove incontra Eugène Émile Paul Grindel, un diciassettenne
            agli esordi della sua carriera come poeta. È un vero <hi rend="italic">coup de foudre</hi> per entrambi. Gala esercita la sua influenza sul ragazzo, del quale intuisce le potenzialità:
            lo sprona a fuggire dal destino che la famiglia ha in serbo per lui. Paul, che sarebbe
            dovuto diventare un contabile, l’anno successivo pubblica la sua prima raccolta di
            poesie, che dedica a Gala, senza la quale, forse, non sarebbe mai riuscito nell’impresa.
         	</p>
         			
         	<p>Durante l’esperienza in sanatorio, Paul, che ha preso lo pseudonimo Éluard dalla nonna
            materna, racconta a Gala di <placeName ref="Paris">Parigi</placeName>, teatro delle prime avanguardie e sede di un grande
            fervore artistico: i due sognano un futuro insieme nella Ville Lumière, ma la ragazza
            è costretta a tornare a <placeName ref="Moscow">Mosca</placeName> alla fine della malattia. I due innamorati coltivano
            il proprio sentimento per corrispondenza nel corso di due anni vissuti lontano l’uno
            dall’altra.
         	</p>
         			
         	<p class="riportato1">Non c’è vita senza amore.	</p>
         			
         	<p class="riportato">Ed io, mia piccola Gala, ti amo infinitamente.	</p>
         			
         	<p class="riportato">Non credo affatto alla vita, credo in te. Questo universo che è mio e che si mescola
            alla morte non può entrarci che con te. È fra le tue braccia che esisto. È dentro
            i tuoi occhi, fra i tuoi seni, fra le tue gambe che non mi spegnerò mai.
         	</p>
         			
         	<p class="riportato">Il resto, è solo una grande miseria che sogna di crollare. Sono incredibilmente triste
            e confuso. Ho abusato troppo della vita. E ti amo troppo, lo dico con ardore, con
            fede, di sogno in sogno, ho cambiato universo, sono passato nel tuo.
         	</p>
         			
         	<p class="riportato">Guardati nello specchio, e guarda gli occhi che amo, i seni che amo, il sesso che
            amo, le belle mani, ascolta come parli, mia unica amica, capisci perché comprendo
            solo il tuo linguaggio, perché ti lascio libera, e quale gioia ricavo dalla tua, perché
            ti voglio audace e forte e fatta a tua immagine e somiglianza, secondo la tua volontà
            che è anche la mia, e che si è meravigliosamente elevata, come la mia, sul nostro
            amore.
         	</p>
         			
         	<p class="riportato">Ti adoro e ti abbraccio dappertutto<ref  target="#note_3" id="noteXref_3">3</ref>.
         	</p>
         			
         	<p >Nel 1914 Gala scrive la prefazione per il <hi rend="italic">Dialogue des inutiles</hi> di Paul, firmandosi con uno pseudonimo particolarmente elaborato: Reine de Paleùglnn,
            regina di un paese che deriva dall’anagramma irregolare di una formula che è tutto
            un programma <hi rend="italic">À Paul Éluard Gala, un rien d’Ellen.</hi>	</p>
         			
         	<p>In questo testo è chiaro come i due siano ormai una cosa sola: non c’è verso di Paul
            che non sia verificato e migliorato da Gala. Sono in molti a chiedersi quanto del
            talento del poeta debba in realtà essere attribuito alla sua compagna. Nemmeno la
            distanza che sono costretti a vivere a causa del servizio militare riesce ad allontanare
            i due innamorati: al ritorno dal periodo di leva, interrotto per il suo precario stato
            di salute, si sposano il 21 febbraio 1917. Poco più di un anno dopo, l’11 maggio 1918,
            nasce la loro figlia Cécile. È il coronamento del loro amore, che per la donna diventa
            sempre più una sorta di associazione d’impresa. Ben presto la coppia capisce di non
            poter più contare sul sostegno dei genitori Éluard: è la poesia di Paul che deve sostenere
            la famiglia. Gala escogita allora una perfetta strategia promozionale per il marito.
            Lavora per collegarsi al <hi rend="italic">milieu</hi> intellettuale più adatto a dare peso agli scritti del suo giovane poeta. Obiettivo
            per nulla semplice, che a lei riesce grazie alla sua caparbietà e al suo <hi rend="italic">allure</hi> esaltato da un’intelligenza fuori dal comune. 
         	</p>
         			
         	<p>Nel 1919 Gala e il marito entrano a far parte del circolo artistico di André Breton,
            dove stanno maturando le istanze del Surrealismo. La coppia desta subito l’attenzione
            dei membri del gruppo: lui è uno dei poeti più amati del momento e lei una personalità
            carismatica e misteriosa. Nel giro di pochi anni, su di lei si accumula una serie
            di attenzioni dovute al suo carisma e alla sua vivace attitudine: se Man Ray ha bisogno
            di una modella, lei non si sottrae, se un amico le chiede di leggergli i tarocchi,
            lei si trasforma in veggente, se Giorgio de Chirico si trova nella necessità di vendere
            i suoi quadri, Gala si improvvisa mercante riscuotendo un discreto successo. Il marito
            osserva con ammirazione e sostiene questo suo multiforme ingegno, ma di fronte alla
            relazione che la donna tesse con Max Ernst deve rendersi conto che forse è stato superato
            il limite.
         	</p>
         			
         	<p>Nel novembre 1921 gli Éluard si recano a <placeName ref="Cologne">Colonia</placeName> per incontrare l’artista, che risiede
            nella città tedesca con la moglie Louise Straus. Paul, Gala e Max devono scegliere
            i <hi rend="italic">collages</hi> che illustreranno la prossima raccolta del poeta. Il rapporto esclusivamente professionale
            e creativo sfocia ben presto in una sorta di <hi rend="italic">ménage a trois</hi>, che vede spesso Gala posare per Ernst: nel 1922 è l’unica donna a comparire nel
            dipinto <hi rend="italic">Au rendez-vous des amis</hi><ref  target="#note_4" id="noteXref_4">4</ref>, dove gli amici sono gli intellettuali surrealisti.
         	</p>
         			
         	<p>È probabile che l’improvviso viaggio di Paul in <placeName ref="Indochina">Indocina</placeName> nel 1924 sia motivato dall’insofferenza
            nei confronti di questa situazione densa di ambiguità. Decisa a risolvere la questione,
            Gala lo raggiunge assieme a Max. 
         	</p>
         			
         	<p>In un finale nel tutto inaspettato, dall’Estremo Oriente torneranno a <placeName ref="Paris">Parigi</placeName> solo
            gli Éluard, mentre Ernst rimarrà in <placeName ref="Asia">Asia</placeName> per altri mesi. Ma la fine della loro storia
            non ostacola la pubblicazione dell’opera a quattro mani: nel 1925 Paul Éluard e Max
            Ernst rendono omaggio alla donna di cui hanno condiviso l’amore, pubblicando <hi rend="italic">Au défaut du silence</hi>, in cui venti ritratti di Ernst abbozzano il corpo di Gala e illustrano diciotto
            poesie di Éluard, accolti dalla critica come i più bei versi mai scritti dai tempi
            di Baudelaire.
         	</p>
         			
         	<p>Pochi anni dopo l’intensa frequentazione del <hi rend="italic">milieu</hi> artistico pone di nuovo la coppia di fronte ad una prova sentimentale, dalla quale
            questa volta non uscirà indenne.
         	</p>
         			
         	<p>Nell’agosto del 1929 gli Éluard, René Magritte con la moglie Georgette Berger e il
            gallerista Camille Goemans visitano a <placeName ref="Cadaques">Cadaqués</placeName> il giovane pittore venticinquenne Salvador
            Dalí, allora agli esordi della sua carriera. Per Dalí e Gala è amore a prima vista;
            da quel momento non si separeranno mai, dando vita ad una relazione simbiotica che
            è considerata uno degli scambi creativi più intensi della storia dell’arte del Novecento.
            Gala si conferma come musa, mentore e complice degli artisti che sceglie come compagni
            di vita.
         	</p>
         			
         	<p>Nella sua autobiografia Dalí racconta in dettaglio come sia riu­scito a conquistare
            le attenzioni della donna. Abbacinato dalla vista di Gala, l’artista riconosce in
            lei la sua <persName ref="Gradiva">Gradiva</persName>, l’immagine a bassorilievo che irretisce l’archeologo per il suo
            incedere sensuale nel celebre romanzo di Wilhelm Jensen del 1903. Non è un paragone
            scelto a caso: a <persName ref="Gradiva">Gradiva</persName> Sigmund Freud ha dedicato un saggio che ha fatto scuola.
            Per conquistare la donna, Salvador si produce in una delle sue tipiche esagerazioni.
            Si cosparge di escrementi di caprone, si scortica le ascelle e, coperto di sangue
            con un geranio infilato dietro l’orecchio, la possiede. Chissà se si tratta dell’ennesima
            invenzione contenuta nelle sue memorie, scritte col preciso scopo di alimentare il
            mito scandaloso e iperbolico di Dalí, oppure se è un fatto realmente accaduto. Molte
            donne sarebbero fuggite di fronte ad un uomo così eccentrico, che riesce a fare del
            disgusto un’arma di seduzione. Ma per Gala l’artista rappresenta l’uscita dalla <hi rend="italic">routine</hi> in cui ormai è precipitata la sua relazione con Paul.
         	</p>
         			
         	<p>Mentre gli altri tornano a <placeName ref="Paris">Parigi</placeName>, la donna si trattiene a <placeName ref="Cadaques">Cadaqués</placeName>.	</p>
         			
         	<p>Anche nel rapporto tra Gala e Dalí nasce immediatamente una collaborazione artistica
            e intellettuale. La donna mette subito in moto i suoi stratagemmi per convincere gli
            scettici surrealisti che anche un uomo sopra le righe come Dalí può essere considerato
            un grande artista.
         	</p>
         			
         	<p class="riportato1">Tutti mi giudicavano un genio un po’ scemo e solo Gala, con il suo devoto e violento
            fanatismo, aveva cercato di convincere i nostri amici surrealisti che io sapevo dipingere,
            parlare e perfino scrivere, producendo documenti la cui importanza filosofica avrebbe
            sconcertato il nostro gruppo<ref  target="#note_5" id="noteXref_5">5</ref>.
         	</p>
         			
         	<p >Basta un solo anno a Gala per organizzare nel 1930 la prima esposizione parigina di
            Dalí, che lui non ha alcun problema a definire come «esposizione ormai nostra»: Gala
            viene finalmente presentata come un’artista, seppure accanto al suo compagno. 
         	</p>
         			
         	<p class="riportato1">È con il tuo sangue che dipingo, Gala, le dissi un giorno. E da allora ho sempre firmato
            i miei quadri con il suo nome, ancor prima che col mio<ref  target="#note_6" id="noteXref_6">6</ref>.
         	</p>
         			
         	<p >Molti quadri vengono firmati con il nome congiunto «Gala-Salvador Dalí».	</p>
         			
         	<p>Quando l’artista perde il sostegno finanziario della famiglia, Gala si scopre una
            vera macchina per produrre denaro: nel 1933, mentre Dalí si sta lentamente conquistando
            fama sia in Europa sia negli <placeName ref="USa">Stati Uniti</placeName>, la donna inventa un sistema che avrebbe
            garantito loro una sicurezza economica in qualsiasi circostanza. Al contempo, il suo
            piano favorisce la promozione del lavoro di Dalí: per il tramite del principe Jean-Louis
            de Faucigny-Lucinge, uno dei più ricchi collezionisti d’arte dell’epoca, contatta
            dodici sostenitori che si sarebbero impegnati a supportare Dalí, ognuno per ciascun
            mese dell’anno. Diventeranno <hi rend="italic">Mécénats du Zodiaque</hi>, un gruppo di benefattori dell’arte che ricevono tele dell’artista in cambio della
            loro generosità. Un sistema perfetto, che agisce anche sulla loro vanità e garantirà
            introiti alla coppia almeno fino al 1939, quando lo scoppio della Seconda guerra mondiale
            interromperà questo felice flusso di denaro nelle casse di Gala-Dalí.
         	</p>
         			
         	<p>Nel 1958 celebrano il loro matrimonio in una chiesa nei pressi di <placeName ref="Girona">Girona</placeName>: nel giro
            di pochi anni Salvador acquista per la moglie il <placeName ref="CastleofPubol">castello di Púbol</placeName> a Port Lligat.
            Lei pare accetti il dono a condizione che il marito vada a visitarla solo se invitato
            per iscritto.
         	</p>
         			
         	<p>Oggi il castello, che è aperto al pubblico, può essere considerato l’ultima grande
            opera di Gala. È lei a commissionare a Dalí pezzi d’arredamento, specifici dipinti
            e interventi che fanno di quella dimora un vero e proprio labirinto surrealista. Dopo
            aver sostenuto e promosso il lavoro del suo uomo, Gala ne determina esplicitamente
            il lavoro, indicandogli contenuti, riferimenti iconografici, colori e forme che Dalí
            eseguirà con abnegazione. Il magnetismo della donna si impone sull’estro dell’artista
            e ne determina il risultato. È l’esordio di una nuova èra e di un nuovo ruolo per
            le artiste, che si prendono una sorta di rivincita sui propri uomini, diventando indispensabili
            per la loro sopravvivenza creativa.
         	</p>
         			
         </div>
		<div type="paragraph" n="6">
			<head  class="Titolo_2" id="_idParaDest-32"><hi rend="italic"><ref id="_idTextAnchor031"/>Lo scandalo di Natal’ja Sergeevna Gon</hi><span class="Times_NRoman_italic">č</span><hi rend="italic">arova (1881-1962)</hi></head>
         			
         	<p>Al pari di Sofonisba Anguissola, Natal’ja Gon<span class="Times_NRoman_tondo">č</span>arova è una delle rare artiste dalla nascita nobile. Il suo casato vanta una parentela
            con il poeta Aleksandr Puškin – che i russi considerano il proprio Dante Alighieri,
            il fondatore della lingua letteraria russa contemporanea –, possiede numerose tenute
            e villaggi a sud di <placeName ref="Moscow">Mosca</placeName> e può garantire alla ragazza un’educazione di alto livello.
            Natal’ja sceglie inizialmente di dedicarsi alla medicina, ma ben presto vira verso
            l’arte. Nel 1898 si iscrive alla scuola di pittura, scultura e architettura della
            capitale, dove conosce l’uomo che accompagnerà la sua intera vita: Michail Larionov.
            L’artista sarà suo mentore e complice in un sodalizio lungo oltre sessantacinque anni.
         	</p>
         			
         	<p>Grazie a lui gli interessi della ragazza, che fino a quel momento si erano limitati
            all’arte russa di fine Ottocento, cominciano a spaziare in altri territori, fino alla
            scoperta di Gauguin e di <persName ref="HMatisse">Matisse</persName>. Del primo l’attrae l’interesse per le figure popolari,
            del secondo l’uso libero dei colori. Breve è il passo che la separa dall’incontro
            con i Cubisti e i Futuristi, dei quali assorbe l’esaltazione del progresso e della
            velocità.
         	</p>
         			
         	<p>Convinta che le nuove istanze dell’arte possano affermarsi soltanto attraverso la
            fondazione di un movimento, con Larionov Natal’ja dà vita al Raggismo, un linguaggio
            pittorico nel quale i raggi producono forme dinamiche sulla tela e rimandano alla
            modernità. Si fa subito riconoscere come una donna forte e decisa, che non teme la
            critica e la condanna perbenista del mondo culturale tradizionale. La forza del suo
            segno e la determinazione dei suoi atteggiamenti contribuiscono a procurarle il soprannome
            di «amazzone dell’avanguardia russa». 
         	</p>
         			
         	<p>Nel 1912 accade il fatto che segnerà a lungo la sua reputazione: partecipa ad una
            mostra collettiva dal titolo evocativo <hi rend="italic">La coda dell’asino</hi>, dove espone più di cinquanta opere. L’esposizione è una risposta diretta alle avanguardie
            francesi, dalla quale i giovani artisti russi vogliono prendere le distanze per produrne
            una propria. I partecipanti si riferiscono alla beffa ordita da Joachim-Raphaël Boronali
            al Salon des Indépendants del 1910 a <placeName ref="Paris">Parigi</placeName>, dove il pittore ha presentato quadri
            dipinti dai colpi di coda di Lola, un’asina. Lo stesso autore è un artista fittizio
            creato dal critico Roland Dorgelès, che riesce anche a piazzare una delle opere create
            dall’animale al prezzo invidiabile di 400 franchi. Un’operazione dadaista a tutti
            gli effetti, a cui Natal’ja e i suoi compagni reagiscono presentando dipinti provocatori
            che destano la protesta dell’amministrazione dello stabile che ospita la loro iniziativa.
            La Gon<span class="Times_NRoman_tondo">č</span>arova si vede censurato un suo quadro dedicato ai quattro evangelisti, accusato di
            blasfemia. Al contrasto fra la tematica sacra e il contesto ironico in cui è inserita,
            si aggiunge la diffidenza della tradizione ortodossa nei confronti delle pittrici
            donne, che non sono autorizzate ad affrontare soggetti religiosi. Alcuni anni dopo
            subirà anche un sequestro di dipinti da parte del Santo Sinodo, che la denuncia per
            blasfemia.
         	</p>
         			
         	<p>La pittrice si ispira all’espressività delle tradizioni iconografiche locali, proponendo
            motivi tratti da icone, immaginette dei lubki (stampe popolari con vignette a tema
            religioso, satirico, divulgativo, favolistico e moralistico), opere di artigianato
            contadino, insegne di negozi, pittura primitiva.
         	</p>
         			
         	<p>Il tratto più provocatorio della sua produzione consiste senza dubbio nella ricerca
            che conduce sul nudo femminile, che si libera di ogni accademismo per rappresentare
            in modo esplicito l’anatomia dei corpi, seppur condotta con tratti decisi e secchi,
            come se fossero intagliati nella materia. L’intensità di queste immagini le procurerà
            un processo per pornografia. Verrà assolta, ma l’effetto sulla sua reputazione sarà
            dirompente.
         	</p>
         			
         	<p>A distanza di oltre cento anni, nel 2019 il suo lavoro ha subìto ancora un’incredibile
            censura: il social network Instagram ha bloccato i post che presentavano il suo <hi rend="italic">Modella (su sfondo blu)</hi>, un nudo della Gon<span class="Times_NRoman_tondo">č</span>arova scelto dalla Fondazione Palazzo Strozzi per promuovere la mostra retrospettiva
            dedicata all’artista.
         	</p>
         			
         	<p>Un vero primato!	</p>
         			
         	<p>E non è il solo. 	</p>
         			
         	<p>Quando l’impresario teatrale Sergej Diaghilev commissiona ad alcuni artisti d’avanguardia,
            come <persName ref="HMatisse">Matisse</persName> e Braque, i costumi per i <hi rend="italic">Ballets Russes</hi> non può fare a meno di coinvolgerla, unica donna della squadra.
         	</p>
         			
         	<p>Nel 1913 è la prima artista ad ottenere l’onore di una retrospettiva presso il Salone
            Artistico di Klavdia Mikhailova, dove espone circa ottocento opere. L’inaugurazione
            è un evento che rimane nella storia e merita cronache di giornalisti estasiati. 
         	</p>
         			
         	<p class="riportato1">Un vernissage di straordinario successo. Sale affollate, pubblico bohémien, sguardi
            sconcertati e sorrisi confusi di chi è perplesso, lo «spirito» ironico e arrogante
            dei blasé, due o tre importune personalità futuriste in cerca di attenzione con indosso
            giacche color arancio e garofani intrecciati nei capelli, Goncharova che arrossisce
            felice e Larionov che appare contemporaneamente in venti posti diversi<ref  target="#note_7" id="noteXref_7">7</ref>.
         	</p>
         			
         	<p >L’esposizione sarà un successo di pubblico epocale: si parla di oltre dodicimila visitatori
            e di una vendita di opere che supera i 5000 rubli. Non contenta di dare scandalo con
            i suoi dipinti, la Gon<span class="Times_NRoman_tondo">č</span>arova sarà protagonista di una performance per le strade di <placeName ref="Moscow">Mosca</placeName>, dove si aggirerà
            con il volto dipinto, urlando insulti contro i passanti. Un’anticipazione pionieristica
            della Body Art, che si svilupperà soltanto negli anni Sessanta del XX secolo.
         	</p>
         			
         	<p>I suoi comportamenti accendono gli ultimi fuochi del vivace confronto culturale russo
            che sarà messo a tacere, di lì a poco, dalla rivoluzione d’ottobre nel 1917.
         	</p>
         			
         	<p>La sua carriera avanza tra uno scandalo e l’altro, trasformandola in un punto di riferimento
            per le battaglie femministe che iniziano ad infiammare il Novecento. La sua esperienza
            conferma che le artiste sono state in ogni secolo pietre miliari dell’emancipazione
            femminile e le loro opere armi efficaci contro ogni discriminazione.
         	</p>
         			
         	<p>Il suo testimone viene idealmente raccolto da un’altra artista che al di là dell’Oceano
            Pacifico di lì a pochi anni diventerà famosa per i suoi comportamenti scandalosi,
            veicolo di riflessioni profonde e spinta verso un rinnovamento sociale a favore delle
            donne. Il suo nome è Frida Kahlo.
         	</p>
         			
         </div>
		<div type="paragraph" n="7">
			<head  class="Titolo_2" id="_idParaDest-33"><hi rend="italic"><ref id="_idTextAnchor032"/>Il coraggio di Frida Kahlo (1907-1954)</hi></head>
         			
         	<p>Malgrado l’anno di nascita vero di Frida sia il 1907, lei per tutta la vita insiste
            nel dichiarare di essere nata nel 1910, l’anno della rivoluzione messicana. Fin dall’inizio,
            il suo lavoro si pone come un gesto politico nei confronti della storia e della società
            contemporanea.
         	</p>
         			
         	<p>Ritrae la madre Matilde come calcolatrice, crudele e fanatica della religione, mentre
            riserva a suo padre Guillermo Kahlo toni ben diversi, presentandolo come un uomo tenero
            e comprensivo. Sono le sue attenzioni ad addolcire e rendere sopportabili le difficoltà
            che Frida incontrerà durante la sua infanza. 
         	</p>
         			
         	<p>La poliomelite le provoca una deformazione alla gamba destra, che per anni nasconderà
            sotto i vestiti. «Frida pata de palo» («Frida gamba di legno») sarà oggetto della
            derisione dei suoi compagni di scuola, condizione che contribuirà a forgiare il suo
            carattere forte e la spingerà ad abbracciare l’attivismo politico durante l’adolescenza.
            A quindici anni diventa la paladina dei diritti dei più deboli, unendosi ai <hi rend="italic">cachucas</hi>, un gruppo di studenti che richiede la riforma della scuola affermando le idee nazionaliste
            del ministro della pubblica istruzione Vasconcelos.
         	</p>
         			
         	<p>Qui incontra Alejandro Gómez, il giovane leader studentesco che sarà testimone oculare
            dell’incidente che cambierà per sempre la vita di Frida. Il 17 settembre 1925, l’autobus
            che sta portando Frida e Alex a <placeName ref="Coyoacan"><placeName ref="Coyoacan">Coyoacán</placeName>di Púbol</placeName>, si scontra con un tram.
         	</p>
         			
         	<p class="riportato1">Salii sull’autobus con Alejandro. Poco dopo, l’autobus e un treno della linea di Xochimilco
            si urtarono. Fu uno strano scontro; non violento, ma sordo, lento e massacrò tutti.
            Me più degli altri. È falso dire che ci si rende conto dell’urto, falso dire che si
            piange. Non versai alcuna lacrima. L’urto ci trascinò in avanti e il corrimano mi
            attraversò come la spada il toro<ref  target="#note_8" id="noteXref_8">8</ref>.
         	</p>
         			
         	<p >Frida rimane tra le aste metalliche del tram. Il corrimano si spezza e la trapassa
            da parte a parte, fuoriuscendo dalla vagina, con lo strappo del labbro sinistro. Alejandro
            la raccoglie dopo che un uomo ha appoggiato un ginocchio sul suo corpo per estrarre
            il pezzo di metallo.
         	</p>
         			
         	<p>La diagnosi è terribile: frattura della terza e della quarta vertebra lombare, tre
            fratture del bacino, undici fratture al piede destro, lussazione del gomito sinistro,
            peritonite acuta, ferita profonda dell’addome prodotta dalla barra di ferro entrata
            dall’anca destra e uscita dal sesso. È un miracolo che sia ancora viva. Dopo le dimissioni
            dall’ospedale, a Frida viene prescritto di portare un busto di gesso per nove mesi
            e il completo riposo a letto per almeno due mesi.
         	</p>
         			
         	<p class="riportato1">Da molti anni mio padre teneva una scatola di colori a olio, un paio di pennelli in
            un vecchio bicchiere e una tavolozza. Nel periodo in cui dovetti rimanere a lungo
            a letto approfittai dell’occasione e chiesi a mio padre di darmela. Mia madre fece
            preparare un cavalletto, da applicare al mio letto, perché il busto di gesso non mi
            permetteva di stare dritta. Così cominciai a dipingere il mio primo quadro [...].
            Dipingo me stessa perché trascorro molto tempo da sola e perché sono il soggetto che
            conosco meglio<ref  target="#note_9" id="noteXref_9">9</ref>.
         	</p>
         			
         	<p >Sul letto viene montato uno specchio, in modo che la ragazza possa almeno vedersi.	</p>
         			
         	<p>Nascono così i suoi celebri primi autoritratti, con i suoi occhi incorniciati da sopracciglia
            scure, particolarmente marcate, che si uniscono alla radice del naso come ali d’uccello.
            Con queste rappresentazioni Frida infrange i tabù relativi al corpo e alla sessualità
            femminile.
         	</p>
         			
         	<p>Segnata dalle cicatrici e tormentata dai dolori che le provocano i busti, dopo più
            di un anno riesce a riprendere una vita quasi normale. È questo il momento in cui
            la sua passione politica si riversa nella pittura. 
         	</p>
         			
         	<p>In questi anni si delinea l’universo iconografico di Frida, abitato da ex voto, santi
            e oggetti di culto popolari dipinti in un linguaggio semplificato, che ricorda quello
            dell’arte precolombiana. La tradizione messicana diventa un’istanza da affermare ad
            ogni piè sospinto, anche attraverso gli abiti che indossa. Il suo paese costituisce
            la cornice all’interno della quale si dispongono i suoi personaggi, tra cactus, alberi
            della giungla, scimmie, pappagalli e cani.
         	</p>
         			
         	<p>Nel 1928 conosce la fotografa Tina Modotti, che la introdurrà al pittore Diego Rivera:
            un muralista all’epoca molto famoso, che Frida ha in realtà già incontrato da ragazzina,
            quando lui lavorava nell’anfiteatro Bolívar. Diego se ne ricorda a malapena, circondato
            com’è da tante donne che tentano di sedurlo, malgrado sia un uomo dai lineamenti forti
            e dalla stazza pesante. Frida lo prende in giro chiamandolo «elefante», ma non subisce
            affatto la sua fama e la sua presenza ingombrante. Pur essendo già stato sposato e
            abbia quattro figli, il padre della ragazza non si oppone al loro matrimonio. Per
            Guillermo deve essersi trattato di un grande dono di Dio poter accasare quella figlia
            così sfortunata e ribelle.
         	</p>
         			
         	<p>Il 21 agosto del 1929 si sposano. Lei ha 22 anni, lui quasi 43.	</p>
         			
         	<p>La relazione tra Diego e Frida è uno dei rapporti più avvincenti del Novecento. Le
            differenze d’età, di corporatura e di fama non ostacolano la nascita di una relazione
            alla pari, animata dall’ironia e da una sana competizione. La loro convivenza produce
            un felice effetto su entrambi, permette a Frida di liberarsi da certi temi autobiografici
            ricorrenti, dal racconto costante dei suoi incidenti e delle sue sofferenze personali
            per abbracciare uno sguardo più ampio sulla condizione umana. Diego riesce a penetrare
            con maggiore intensità il mondo femminile attraverso gli occhi della moglie, che lo
            accompagna in ogni sua avventura. In quegli anni Diego viene coinvolto nel grande
            programma messo in campo dal governo di Franklin Delano Roosevelt per far uscire gli
            <placeName ref="USa">Stati Uniti</placeName> dalla Grande Crisi. Il progetto prevede l’investimento di oltre 27 milioni
            di dollari nella creazione di nuove opere d’arte contemporanea permanenti in tutto
            il paese. All’artista messicano vengono commissionati, tra gli altri, un murale per
            il <placeName ref="RockefellerCenter">Rockefeller Center</placeName> di <placeName ref="NewYorkCity">New York</placeName> e gli affreschi per l’Esposizione universale di
            Chicago. L’idea di attribuire ad uno degli operai dipinti a Manhattan il volto di
            Lenin, però, provoca la revoca di tutti i lavori che gli sono stati assegnati. Frida
            assiste all’ascesa e caduta internazionale del marito, lo sostiene in ogni sua scelta,
            sopportando con grande amor proprio anche i suoi frequenti tradimenti. Quando però
            scopre che Diego ha una relazione con Cristina, la sua sorellina con cui ha condiviso
            gioie e dolori, chiede il divorzio.
         	</p>
         			
         	<p>In risposta al libertinaggio del marito, si divide tra rapporti omosessuali e fugaci
            incontri con uomini che condividono il suo attivismo politico, sempre più impegnato.
            Arriva a sostenere a distanza la lotta per la difesa della Repubblica di <placeName ref="Spain">Spagna</placeName> durante
            la guerra civile iberica: invia al fronte beni di prima necessità, mentre afferma
            la sua fede comunista arrivando ad ospitare a <placeName ref="MexicoCity">Città del Messico</placeName> Lev e Natalja Trotskij,
            dopo la loro espulsione dall’<placeName ref="SovietUnion">Unione Sovietica</placeName>. 
         	</p>
         			
         	<p>In realtà, la separazione tra Frida e Diego ha una breve durata. Dopo poco più di
            un anno si risposano a <placeName ref="SanFrancisco">San Francisco</placeName> per non lasciarsi più, anche se la loro relazione
            continuerà in un <hi rend="italic">ménage</hi> molto più libero del passato. 
         	</p>
         			
         	<p>A quel punto, però, lei non è più soltanto la compagna del più grande artista messicano
            contemporaneo, ma è riuscita a conquistare uno spazio autonomo che le procura molte
            soddisfazioni.
         	</p>
         			
         	<p>Quando André Breton scopre il suo lavoro, la invita ad esporre a <placeName ref="Paris">Parigi</placeName> e l’accoglie
            nel circolo dei Surrealisti. Lei si fa scortare nei caffè, partecipa alle riunioni
            intellettuali, osserva e assorbe immagini ed espedienti dai pittori dell’avanguardia
            europea, ma sente anche di non essere a proprio agio nella decadenza che si respira
            in Europa.
         	</p>
         			
         	<p>Rientrata in <placeName ref="Mexico">Messico</placeName>, si dedica all’insegnamento, introducendo un metodo innovativo
            che spinge i suoi allievi a trovare uno stile personale, con l’unica condizione di
            dedicarsi al recupero dell’arte popolare. Nel frattempo le sue condizioni fisiche
            peggiorano, condizionando anche la resa dei suoi quadri. Nel 1950, in un solo anno,
            si sottopone a sette operazioni per affrontare le conseguenze dell’incidente avvenuto
            ben venticinque anni prima. Si concentra meno sui dettagli e incede in una pennellata
            più delicata, dal risultato più materico. Affida la sua creatività solo agli antidolorifici,
            come quella celebre notte in cui inaugura la sua prima mostra personale. È il 1953
            e Frida non può alzarsi dal letto. Diego decide allora che non può sottrarre la sua
            compagna alla soddisfazione di un tale traguardo: le organizza un trasferimento nel
            cuore di <placeName ref="MexicoCity">Città del Messico</placeName> con tutto il baldacchino, in modo da permetterle di partecipare
            al vernissage. L’artista si scatenerà rimanendo distesa sul letto, imbottita di farmaci.
            Un gesto liberatorio, che le costerà caro.
         	</p>
         			
         	<p>Nel giro di poche settimane dovrà subire l’amputazione della gamba destra a seguito
            dell’improvviso peggioramento delle sue condizioni.
         	</p>
         			
         	<p>Fino alla fine, sconvolta dai malanni e dalle crisi di salute, assicura la sua presenza
            nelle manifestazioni politiche che incendiano la città. Oltre che icona dell’arte
            messicana, diventa il punto di riferimento per una generazione che cerca la pace e
            vuole costruire un mondo che faccia a meno dell’egemonia statunitense. È con questi
            pensieri che la notte del 13 luglio muore per embolia polmonare: quel fisico, che
            fin da piccola ha tentato di ostacolare la sua crescita, ha il sopravvento. Ma l’arte
            di Frida sopravviverà a tutti i suoi malanni, consolidandosi nel tempo come una delle
            esperienze più amate dal pubblico, forse proprio per le difficoltà che hanno cercato
            in ogni modo di compromettere la sua produzione, senza riuscirci.
         	</p>
         			
         </div>
		<div type="paragraph" n="8">
			<head  class="Titolo_2" id="_idParaDest-34"><hi rend="italic"><ref id="_idTextAnchor033"/>L’impegno civile di Tina Modotti (1896-1942)</hi></head>
         			
         		<p  class="testo_a_vivo">Assunta Adelaide Luigia Modotti Mondini apprende i primi rudimenti della fotografia
            in <placeName ref="FriuliVeneziaGiulia">Friuli</placeName>, grazie allo zio Pietro. Nel suo studio fotografico, la piccola Tina impara
            l’arte dell’esposizione, dell’inquadratura fino alle tecniche dello sviluppo.
         	</p>
         			
         	<p>Riuscirà a mettere a frutto queste informazioni quando a diciassette anni affronterà
            da sola il viaggio verso gli <placeName ref="USa">Stati Uniti</placeName> che la porterà a ricongiungersi con la famiglia,
            nel frattempo emigrata oltreoceano. Con i genitori si trasferisce a <placeName ref="SanFrancisco">San Francisco</placeName>,
            dove nel 1918 si sposa con il pittore Roubaix de l’Abrie Richey. I due decidono di
            vivere a Los Angeles per poter perseguire una carriera nel mondo del cinema. L’esordio
            della Modotti da attrice risale al 1920, con il film<hi rend="italic"> The Tiger’s Coat</hi>, il primo di tre film che interpreta. Il pubblico la acclama per il suo fascino esotico,
            ma Tina non gradisce quell’immagine di terribile seduttrice che l’industria di Hollywood
            le cuce addosso. Decide presto di mettere fine alla breve avventura cinematografica
            per dedicarsi alla fotografia, che approfondisce accanto al fotografo Edward Weston,
            di cui diventa modella e poi amante. Scoperto il tradimento, il marito scappa in <placeName ref="Mexico">Messico</placeName>,
            dove muore di vaiolo prima che la Modotti riesca a raggiungerlo. Una volta lì, viene
            sopraffatta dal fascino del paese che diventerà la sua terza patria.
         	</p>
         			
         	<p>In tutta la sua vita, i dieci anni trascorsi senza mai uscire dal <placeName ref="Mexico">Messico</placeName> sono l’esperienza
            più stanziale che abbia vissuto. Il paese sta esprimendo alcune tra le migliori istanze
            culturali della sua storia: le pareti degli edifici pubblici vengono ricoperte dai
            murales di Diego Rivera e David Siqueiros, gli artisti e gli intellettuali si ritrovano
            al fianco degli operai nelle battaglie politiche, tutto il mondo comincia a guardare
            al <placeName ref="Mexico">Messico</placeName> come a una nazione moderna, al pari degli <placeName ref="USa">Stati Uniti</placeName> e della <placeName ref="France">Francia</placeName>.
            Tina si tuffa in questa vivace scena culturale sfruttando la macchina fotografica
            per raccontare il contesto che la circonda, sempre divisa tra tensione estetica e
            impegno politico. Vive a stretto contatto con gli artisti più all’avanguardia. Ospita
            sulla terrazza di casa sua i festeggiamenti per il matrimonio di Diego e Frida, partecipa
            alle manifestazioni operaie, che documenta puntualmente con il suo obiettivo.
         	</p>
         			
         	<p>Sull’onda di ciò che ha appreso da Weston produce un cambio di passo nella sua ricerca:
            da immagini estremamente sfumate, dove prevale l’effetto pittorico, Tina passa alla
            registrazione della vita reale attraverso gli oggetti e i simboli della rivoluzione
            messicana. Compaiono cartucciere, falci, chitarre, murales, <hi rend="italic">sombreros</hi>, ma anche mani che lavorano, donne con bambini, tessuti e fiori.
         	</p>
         			
         	<p>Sta maturando una passione politica sempre più profonda, che la conduce all’iscrizione
            al Partito comunista nel 1927, quando stringe una vivace relazione con Frida Kahlo
            e Diego Rivera, che la accolgono nel loro mondo fatto d’arte e impegno civile. Le
            sue posizioni radicali giungono a procurarle la qualifica di «persona non grata» da
            parte del regime fascista, che attacca spesso nei suoi articoli per il giornale «El
            Machete». 
         	</p>
         			
         	<p>La sua passione la costringerà a diventare cittadina del mondo, fotografa apolide
            in cerca di avventura. Nel 1933 verrà espulsa dal <placeName ref="Mexico">Messico</placeName> con l’accusa di aver ordito
            un attentato contro il presidente Rubio. Sarà il pretesto per iniziare un viaggio
            in Europa che la condurrà a Rotterdam, <placeName ref="Berlin">Berlin</placeName>, <placeName ref="Moscow">Mosca</placeName> e <placeName ref="Paris">Parigi</placeName>, sempre con un ruolo
            negli scontri tra il blocco comunista e quello occidentale. Come Frida, diventa paladina
            dei diritti del popolo, ma il suo impegno è più concreto: in <placeName ref="Spain">Spagna</placeName> parteciperà alla
            guerra civile combattendo al fianco dei rivoluzionari.
         	</p>
         			
         	<p>Oltre alle sue fotografie, della vita di Tina Modotti saranno ricordate le sue esperienze
            più trasgressive: i ruoli nei film, l’attivismo politico e il rapporto con Frida Kahlo,
            che per molti è stato molto più di una semplice amicizia.
         	</p>
         			         			
         	<p class="note"><ref class="sc-note-num" target="#noteXref_1" id="note_1">1</ref>  Annette Malochet, Matteo Bianchi (a cura di), <hi rend="italic">Sonia Delaunay. Atelier Simultané 1923-1934</hi>, Skira, <placeName ref="Milan">Milano</placeName> 2006. 
         	</p>
         			
         	<p class="note"><ref class="sc-note-num" target="#noteXref_2" id="note_2">2</ref>  Salvador Dalí, <hi rend="italic">La mia vita segreta</hi>, trad. it. di Irene Brin, Abscondita, <placeName ref="Milan">Milano</placeName> 2006, p. 190. 
         	</p>
         			
         	<p class="note"><ref class="sc-note-num" target="#noteXref_3" id="note_3">3</ref>  Paul Éluard, <hi rend="italic">Lettres à Gala</hi>, Gallimard, Paris 1984, p. 27 (trad. Gioia Costa).
         	</p>
         			
         	<p class="note"><ref class="sc-note-num" target="#noteXref_4" id="note_4">4</ref>  Max Ernst, <hi rend="italic">Au rendez-vous des amis</hi>, 1922, olio su tela, 95 x 130 cm, Köln, Museum Ludwig. 
         	</p>
         			
         	<p class="note"><ref class="sc-note-num" target="#noteXref_5" id="note_5">5</ref>  Dalí, <hi rend="italic">La mia vita segreta</hi> cit., p. 192.
         	</p>
         			
         	<p class="note"><ref class="sc-note-num" target="#noteXref_6" id="note_6">6</ref>  Ivi, p. 231.
         	</p>
         			
         	<p class="note"><ref class="sc-note-num" target="#noteXref_7" id="note_7">7</ref>  Citato in Matthew Gale, Natalia Sidlina (a cura di), <hi rend="italic">Natalia Goncharova</hi>, Marsilio, <placeName ref="Venice">Venezia</placeName> 2019, p. 16.
         	</p>
         			
         	<p class="note"><ref class="sc-note-num" target="#noteXref_8" id="note_8">8</ref>  Frida Kahlo, <hi rend="italic">El Diario de Frida Kahlo</hi>.<hi rend="italic"> Un íntimo autorretrato</hi>, La Vaca independiente, <placeName ref="Mexico">Messico</placeName> 1995, p. 38 (trad. dell’autore).
         	</p>
         			
         	<p class="note _idGenParaOverride-1"><ref class="sc-note-num" target="#noteXref_9" id="note_9">9</ref>  Ivi, p. 54.
         	</p>
         		
      </div>
      	
   </body>
   
</TEI>